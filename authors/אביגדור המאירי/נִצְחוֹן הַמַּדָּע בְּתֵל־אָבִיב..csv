,Title,Translator,Lang,Author,Text
0,נִצְחוֹן הַמַּדָּע בְּתֵל־אָבִיב.,,,אביגדור המאירי,"
ממקור לא־אכזב מוסרים לנו בדחילו ורחימו: ועד תל־אביב, זאת אומרת האדון
דיזנגוף ומזכיריו הולכים ומביאים הפתעה דורית לעולם. דרך תחנת הנסיון של
האדון וילקנסקי עלתה בידם לבא בקשר פיסי־חימי עם הלבנה ולהשתמש באורה בשביל
תל־אביב. מר דיזנגוף שב עכשו מגרמניה והביא את המכשירים הנחוצים לכך וכבר
עלתה בידם להאיר את תל אביב באור חשמל בזמן שיש אור לבנה. הדבר נודע
ליושבי תל אביב (אזנים לכותל!) וכלם כאחד עומדים ומשתוממים לראות, איך מאיר
החשמל דוקא בכל ערבי לבנה, החל מן המולד ועד הֵעָלמה. (בזמן שאין
אור־סהר אפשר “לשבור את הראש” בחוצות תל אביב).
*
"
