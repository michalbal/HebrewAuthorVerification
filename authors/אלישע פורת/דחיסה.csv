,Title,Translator,Lang,Author,Text
0,דחיסה,,,אלישע פורת,"

כַּמָּה אֶפְשָׁר לִדְחֹס עוֹד שִׁיר:


לְצַמְצֵם שׁוּרָה אַחַר שׁוּרָה


לְהַכְלִיא מִלָּה בְּתוֹךְ מִלָּה?


כַּמָּה אֶפְשָׁר לִשְׁנֹק דִּבּוּר:


לְהַתִּיךְ אֶת סִימָנֵי הַדְּפוּס


אֶל תּוֹךְ פִּסַּת הַנְּיָר


עַד שֶׁיּוֹתִירוּ כֶּתֶם דְּיוֹ?


כְּמוֹ שֶׁנִּדְחַס לִבִּי פִּתְאוֹם


וְנֶאֱטַם. נִלְחַץ וְהִתְפַּרְפֵּר


מְמוֹטֵט אֶל הָרִצְפָּה


גּוּף מְסֻרְבָּל שֶׁהִתְרוֹקֵן,


מֵעִיק עַל וְרִיד דָּחוּס


מַזְרִים בּוֹ כֶּתֶמְדָּם.




"
