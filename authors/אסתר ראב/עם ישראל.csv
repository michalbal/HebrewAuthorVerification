,Title,Translator,Lang,Author,Text
0,עם ישראל,,,אסתר ראב,"
עם ישראל – הוא השאור שבעיסת-העמים, “אתה בחרתנו” אינו כינוי ריק, יש לו
יסוד בבניין פנימיותנו –
עם שנתן אל לכל עמי עולם, עם שנתן את עשרת הדיברות לעולם כולו, מוסר יסוד
מותר האדם על הבהמה: אל תרצח, אל גנוב, כבד את אביך ואימך – “אתה בחרתנו”
מגיע לו –
אבל גם אצל אדם פרטי כשהוא גדול כן גדולים גם מומיו אם ישנם ובולטים יותר
באדם הגדול –
אנו עם נפלא אבל מומים רבים יש לנו – השבט העברי הנודד, שירד למצרים לשבור
בר – כבר היה לו אל אחד, בעוד בעליהם המצרים עבדו לעץ, לאבן ולבהמה – אבל
הסתאבנו שמה מרוב טובה ושפע פיזי –
העם שלנו בגולה גם כן הסתאב –
לדעתי על עם ישראל יש עין ההשגחה והיא שהחזירתנו לארצנו אחרי אלפי שנה –
עמנו הגיע לרמה גדולה אבל מומיו גם-כן גדולים, עד היום עוד אינו רוצה לבוא
וליישב את הארץ שלו, וזרים שולטים בה ומנשלים אותנו מעל האדמה שלנו –



*
נכתב: 1978 לערך. דף טיוטה ללא כותרת. אולי קשור לדברים שהכינה אסתר ראב
לומר בטקס שבו קיבלה את תואר יקיר פ“ת, באמפיתיאטרון אורון, ב-17.7.1978,
קיץ תשל”ח.
"
