,Title,Translator,Lang,Author,Text
0,צוואה,,,אסתר ראב,"
הלילה קמו שיריי ועמדו סביבי כמישמר כבד –
האורנים בגינה באבן-יהודה אמרו: אנחנו עדיין עומדים, אי פנייך בשמשה? גם
התורים עוד הוגים חרש בחום הצהריים, ובכפר-יחזקאל סוגר הגלבוע את חלל החלון
בחדר הראשי. בבוקר ההר צעיר ומחייך, בערב הוא שורץ פלישתים וחרבות.
שטחי החמרה משתרעים כתצמיד ומחפשים את עיניי –



על קברי תכתבו:



ימתקו לי רגבי עפרך, מולדת
כאשר מתקו לי – ענני-שמייך



מתוך שיר



*
נכתב: סוף שנות ה-70 לערך. קטע ללא כותרת. החמרה שייכת לאדמת פתח-תקווה.
באבן-יהודה ובכפר-יחזקאל גרה אסתר ראב פרקי-זמן בשנות ה-50 ו-ה60. השורות
הן מתוך שירה “נשורת”, משנת 1961: ""מתקו לי רגבי-עפרך / מולדת – כאשר מתקו
לי / ענני-שמייך – "" והן אכן חרותות על מצבתה בבית הקברות בפתח-תקווה.



"
