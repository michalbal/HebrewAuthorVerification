,Title,Translator,Lang,Author,Text
0,הבו גודל לה!,,,גרשום שופמן,"
מי זה אומר שהאסון הגדול אין לו תקנה? הנה אני, ה“אחות” הצעירה, אינשא לו,
לחייל קטוע־רגלים זה, הנמצא בטיפולי – ואצילהו…
כך ודאי אמרה בלבה הנערה היפה, הרכה בשנים, כאשר החליטה לעשות את הצעד
המתמיה. אפשר רחמים היו כאן. אפשר אהבה (למרות הכל!), אבל יתכן, כמרומז, גם
דבר־מה אחר ובלא־יודעים, והוא: מין אמביציה של נערה בטוּחה בכוחה –
להתמודד עם הגורל עצמו – –
נערה קדושה – הבוּ גודל לה!



"
