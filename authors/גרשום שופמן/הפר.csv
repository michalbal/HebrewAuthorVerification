,Title,Translator,Lang,Author,Text
0,הפר,,,גרשום שופמן,"

שפע ברפת, שפע חלב ושפע חיים, והנערות החולבות נוהרות, צוחקות, צוהלות.
המלאכה בבית־החלב “רותחת”. נוזל־החיים השמנוני, הדחוס, חומֵר, מהביל, מלא
על גדותיו, והמולה נעימה עולה ממכונת ה“פּסטוּר”. אדים חמים, ריחניים,
מלפפים כל נכנס.
במבודד, בירכתי הרפת, עומד כלוא במדורו הצר אבי כל החיים הללו ומחוללם,
מקור כל השפע הזה, עומד זועף, עגמומי, קשה־מבט – הפּר.

"
