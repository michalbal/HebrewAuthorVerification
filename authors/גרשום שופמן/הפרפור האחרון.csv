,Title,Translator,Lang,Author,Text
0,הפרפור האחרון,,,גרשום שופמן,"
בדרך כלל אין הרבנים נהנים כאן מתשומת־לב יתירה אליהם ומצד הנוער במיוחד.
אבל תחת החופּה, כשהם מסדרים את טקס הקידוּשין, השלטון בידם. את מרוּתם
והוראותיהם מקבלים אז חתן וכלה בהכנעה.
לחתונה “עשירה” אחת הוזמנו שלושה רבנים, שחילקו ביניהם את אמירת הברכות.
הרב השלישי מהעולים החדשים היה, והוא שׁר את חלקו בהברה האשכנזית ובהטעמה
המסורתית הישנה־נושנה ובמין עזות מרדנית, פּרטיזנית כמעט…
היה זה כנראה, פּרפּור־הגלות האחרון.



"
