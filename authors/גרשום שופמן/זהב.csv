,Title,Translator,Lang,Author,Text
0,זהב,,,גרשום שופמן,"

מעניין לראות כיצד אנשי המדים הזרים, חיילים וקצינים סתם, או טייסים,
מתעכבים ארוכות ליד חנויות הזהב ומסתכלים בחלונות־הראוה. ובאיזו רצינות!
וזאת אחרי כל החויות הכבירות ביבשה, בים ובאויר. ולא רק עכשיו, אלא גם
קודם, בימי החופשה הקצרה, בעוד המלחמה משתוללת בעצם תקפה. הרושם, כאילו
התכשיטים והאבנים הטובות הללו חשובים בעיניהם מכל עניני המלחמה ומכל מעשי
גבורתם העל־אנושיים. בעד שעון־זהב קטן זה יתנו לך את הטאנק ואת הצוללת
וכו', ואפילו את הפּצצה האטומית!

"
