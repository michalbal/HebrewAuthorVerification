,Title,Translator,Lang,Author,Text
0,יתומות,,,גרשום שופמן,"
כאילו יצאו מבית האסורים – כך הולכות הן בסך להנאתן, שורה ארוכה מאד,
ושואפות את אויר השדות. הילדות הקטנות בראש. אחריהן הגדולות מהן, ומאחורי
כולן שתי הנזירות – כסוככות בכנפי שביסיהן הלבנות על חניכותיהן שלפניהן.
הקטנות מביטות נכחן, משתאות־נדהמות, אבל הללו שמאחוריהן, בנות חמש־עשרה
ומעלה, כבר מסקרות בגניבה אל הגברים הנפגשים. אַי, הכרכים מחכים – וכנפי
השביסים של הנזירות קצרות, קצרות — —



"
