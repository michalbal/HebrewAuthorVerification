,Title,Translator,Lang,Author,Text
0,פעולה הדדית,,,גרשום שופמן,"
להביט אל הגלבוע, אל הכרמל, או לישב בגן־אלנבי בחיפה ולראות את נחל קישון
הצר, המזחיל מימיו בצד המפרץ – הרי זה אחרת לגמרי מאשר להביט אל הרים
ונחלים בחוץ־לארץ. התנ""ך אוצל להם לראשונים פּיקנטיוּת מיוחדת. הנה…
הנה… “נחל קישון גרפם”… וכדומה וכדומה.
אבל מאידך… מאידך פועלים מקומות אלה מצדם על התנ""ך ועושים אותו חול. כי
מכיון שראית את תוכו עין בעין, ניטלה רחקוּתו־עתיקוּתו והריהו נראה כספר
חילוֹני, אשר חוּבר ונדפס בימינו ממש.



"
