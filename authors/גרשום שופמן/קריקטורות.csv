,Title,Translator,Lang,Author,Text
0,קריקטורות,,,גרשום שופמן,"
מנהג מגונה הוא אצל כמה מהעתונים המפורסמים שלנו, להדפיס במדור ההיתול
קריקטורות של פרצופים יהודיים בנוסח האנטישמי, עם החטמים היהודים
המופרזים וכיו""ב. כיצד אינם מתביישים?! מין עבדות בתוך עבדות מהמדרגה
הכי־תחתונה. נקל לשער את הרושם, שקריקטורות אלה עושות על הנכרי,
בהתגלגל עתון יהודי זה לידיו.
הרי זה מאותו הסוג של הלגלוג העצמי, ה“מה־יפיתי”, של המוקיונים היהודים
בווריטאוֹת הוינאיות בשעתן, אשר חיקו – יהודים בעצמם! – את ה“מוריץ”
הצ’רנוביצ’י ואת שיחו – להנאת הקהל הנכרי. המדרגה הכי־תחתונה של ההתנוונות
הגלותית!



"
