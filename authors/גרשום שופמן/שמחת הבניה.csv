,Title,Translator,Lang,Author,Text
0,שמחת הבניה,,,גרשום שופמן,"
בחשק מיוחד עובדים הבנאים בפיגום מסביב לבית החדש, הנבנה והולך באחד
המגרשים.
– מתוך השראה עליונה הם עושים במלאכה – העירותי על הדבר לבן־לויתי – מתוך
ההכרה שבבנין הארץ הם עוסקים, בבנין המדינה.
בן־לויתי, איש המעשה, צינן קצת את התלהבותי, בתתו לכך הסבר אחר.
– מלאכת “אַקוֹרד” הם עושים ומשכורתם רבה. אתה מבין?
אם כך ואם כך ובחדוה גלויה הם בונים את הבית. הלואי שדייריו יהיו שרויים
במצב־רוח לא גרוע מזה – אלה העתידים לדוּר כאן זוגות זוגות, חדר לפנים
מחדר.



"
