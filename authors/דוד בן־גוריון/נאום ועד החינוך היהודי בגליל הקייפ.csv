,Title,Translator,Lang,Author,Text
0,נאום ועד החינוך היהודי בגליל הקייפ,,,דוד בן־גוריון,"



 
1
מורי ורבותי, תלמידות ותלמידים,
עבודת הבנין של ארץ ישראל מחודשת, נמשכת תשעים־תשע שנים. העבודה העיקרית
התחילה בערך ב־1870. היא נמשכה 48 שנים תחת שלטון תורכיה, אחר־כך 30 שנה
תחת שלטון בריטניה, ממשלת המנדט על ארץ־ישראל, זה נמשך 21 שנה (היום מלאו
בדיוק 21 שנה) מזמן תקומת מדינת ישראל המחודשת. אולם המלאכה בארץ – ישראל
לא תגמר כל כך מהר. היא מלאכה לא קלה! היא דורשת מאמץ גדול ולא מעט זמן.
במשך תשעים ותשע השנים האלה הקימונו 800 כפרים יהודיים, שכמעט אף אחד מהם
לא היה קיים בארץ כל שנות הגלות. הקימונו עשרות ערים יהודיות, גדולות,
קטנות, בכל חלקי הארץ. העלינו למעלה משני מיליון יהודים מארצות שונות, אולם
האמת היא שאנחנו עדיין בתחילת הדרך.
רק חלק קטן של הארץ כבר מיושב ומעובד. רק אחוז קטן של העם היהודי יושב
בארצו, בערך 18% מכל היהודים. רק חלק קטן ממה שדרוש לנו יש בתעשיה,
במכרות, שבילי יבשה, אויר וים. ועוד לא כולם, גם אלה יושבים בארץ, שולטים
בשפה העברית. החיץ והניגודים נוצרו בימי הגלות הארוכים, בארצות שונות עוד
לא נמחקו לגמרי, אפילו בין אלה שיושבים בארץ. מה עשתה הגלות במשך מאות
בשנים אי אפשר לתקן ביד אחת ובפעם אחת אפילו לא בארצנו שאנחנו כבר שליטים
עליה.
העבודה עוד רבה מאד! ואני שמח לראות שחלק מהעבודה הולך ונעשה פה וגם בארצות
אחרות. זו עבודה חשובה מאד! והעבודה הגדולה מאד שנעשית פה יש בה ברכה גדולה
מאד ובלעדיה כמעט שלא תיתכן עבודת הבנין בארץ.
 
2.
בלי הנחלת הלשון העברית והתרבות העברית לדור הצעיר, בלי זה אני מסופק אם
מלאכת הבנין בארץ במשך תשעים ותשע שנים תשא פרי. בלי ידיעת לשוננו הלאומית
וביחוד בלי קשרים אמיצים עם ספר־הספרים התנ""ך, זו הספרות האנושית בכלל
שנכתבה בלשוננו ונתחברה כולה בארצנו, בלי ידיעה זו לא היינו מסוגלים
לעשות אפילו המעט שהספקנו לעשות במשך תשעים ותשע שנה.
על כן תבוא ברכה עליכם ועל המורים ועל כל המסייעים להנחלת הלשון העברית
והתרבות העברית לכם היהודי.
אולם אני רוצה שתדעו שזו רק התחלה, והמקווה אתם תעשו לאחר שתרכשו דעת
התרבות העברית, דעה ספר הספרים, דעת ההיסטוריה היהודית, תעשו את הצעד השני,
המכריע, העליה לישראל. אנחנו מחכים לכם! יש הרבה מקום בשבילכם ומחכה
לכם עבודה גדולה. אל תחשבו כיון שהעבודה נעשית כבר תשעים ותשע שנים הכל כבר
נעשה. לא! נעשה רק חלק קטן מאד מהעבודה שצריכה להעשות. העבודה מרובה מאד
והיא תעשה השנה, גם בשנים הבאות ותימשך עוד הרבה מאד שנים. מלאכת הבנין שלא
נשלמה במשך כ־1900 שנה מלאכת הקיבוץ של גלויות אשר נפוצו בכל חלקי תבל,
שדברו בלשונות שונות וחיו חיים רחוקים האחד מהשני, איננה קלה להפוך אותו
לעם אחד.
לצערנו, מיד היו לעם היהודי הרבה שונאים. עוד מימי קדם ועד ימינו, ואי אפשר
להגיד שזה יחדל בקרוב בימינו. אבל תולדות עמנו במשך 4000 שנה הראו
שצרים (אויבים) לא יוכלו לנו! הרבה שונאים לנו, עוד לפני קרוב ל־4000 שנה,
לפני 3000 שנה, לפני 2000 שנה ובמשך כל שנות האלפים כאשר רוב עמנו היה
בגולה קמו לנו הרבה שונאים אבל הם לא יכלו לנו. כי יש לנו נשק אחד סודי
שהוא קיים קרוב ל־4000 שנה והנשק הסודי הזה היא הרוח היהודית אשר מקורה
בתנ“ך. זה הנשק אשר תביאו לארץ. זה הנשק אשר עזר לנו לעמד נגד כל שונאינו,
שהקרבות עמהם לא נפסקו בשנים אלה וגם לא במשך 21 שנה מאז הוכרזה מדינת
ישראל. כמעט בכל הזמנים, מזמן שהתחלנו להחיות מחדש את הארץ, להביא בחזרה את
היהודים לארצם, לא פסקו שונאינו. הם מרובים מאיתנו. עד כמה שאנחנו יודעים
אין תקוה שנשוה להם במספר. היום הם מונים כ־100 מליון. כל היהודים בעולם
מונים רק 13 מליון. בארץ אנו מונים פחות משני מליון וחצי. אני מקוה שנתרבה
ע”י עליה בחרבה בדרך שהכלל מחרבים, ע""י ילודה. לא נשתווה אף פעם לעמים
הסובבים אותנו במספר. מספרם תמיד יהיה רב יותר ממספרנו אנו ולכן הרבה תלוי
אם אנחנו נדע לקיים את הנשק הסודי אשר גדול נביאנו משה רבנו לימד אותנו
והוא יעמוד לנו בכל צרה. משה רבנו אמר לנו שני דברים: אתם המעט מכל העמים,
עליכם להיות עם סגולה.
החינוך העברי שאתם מקבלים בקייפטאון הוא הכשרה ארוכה לא רק בלשון העברית
אלא בדברים אשר נכתבו בלשון הלאומית ואשר אין להם דמיון בכל ספרות אחרת
בעולם. אין ספר אחד בעולם שידמה בכוחו המוסרי לספר הספרים שלנו.
ולכן, מה שאתם עושים פה היא חצי המלאכה בלבד ונקוה שתשלימו את חצי המלאכה
הזאת ותגשו מיד, בנפש חפצה למלוי החלק השני, לעלות לארץ ישראל. לחיות שם
ולבנות בה. ותבוא עליכם הברכה אם תקיימו גם את הדבר הזה.
"
