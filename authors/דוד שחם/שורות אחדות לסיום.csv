,Title,Translator,Lang,Author,Text
0,שורות אחדות לסיום,,,דוד שחם,"



אלה הם כמה מן הסיפורים שהוצאתי מן העתונים. אמת, פה ושם הוספתי עליהם נופך
משלי. בעיקר כדי למלא את החסר. אולי כדי להסביר קצת מה שנראה לי טעון הסבר.
למעשה יכול כל אחד להחסיר או להוסיף ככל שיחפוץ. כוחם האמיתי של סיפורים
אלה הוא בכך, שאכן נתארעו ממש ולא עלו בדמיונו של מישהו.
אין ספק שכמותם ישנם מיליונים רבים. סיפורים של אהבה וחרדה, שמחה ואכזבה.
סיפורים של צער ועצב. יפים החיים, שמלאים סיפורים כאלה. חבל שנמוגים
ונעלמים כמו טיפות גשם, כמו רסיסים של שמש, הנתפסים לרגעים קצרים כמו קשתות
צבעונין באגלי הטל.
מעטים מהם, מגיעים לפעמים אל העתונים. מתנוצצים שם שעה קצרה ועוצרת־נשימה,
עד שנמוגים.
אחדים מהם אספתי כאן, בשביל אלה שהחמיצו אותם מחמת חפזון או בהילות, מחוסר
תשומת לב או סתם מעייפות.
צריך לדעת לקרוא עתונים.
"
