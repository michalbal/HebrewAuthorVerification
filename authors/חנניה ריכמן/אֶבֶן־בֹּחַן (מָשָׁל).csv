,Title,Translator,Lang,Author,Text
0,אֶבֶן־בֹּחַן (מָשָׁל),,,חנניה ריכמן,"


זָהָב בְּאֶבֶן־שְׁחוֹר שֻׁפְשַׁף בְּרֹב יָגִיעַ;


אוּלָם שׁוּם קַו צָהֹב עָלֶיהָ לֹא הוֹפִיעַ.


“הוֹ, אֵין זֶה זְהַב־אֱמֶת!” – פָּסְקוּ עוֹשֵׂי הַמְּלֶאכֶת


וְהִשְׁלִיכוּהוּ חִישׁ לַעֲרֵמַת־מַתֶּכֶת.



בְּרַם אַחַר־כָּךְ נִגְלָה כִּי חֵרֶף שְׁחוֹר־הַצֶּבַע –


לֹא אֶבֶן־בֹּחַן כְּלָל הָיְתָה זוֹ לְפִי טֶבַע.


יְקַר אוֹתוֹ זָהָב חָזַר וְהִתְבַּלֵּט:


רַק אֶבֶן אֲמִתִּית בּוֹחֶנֶת זְהַב־אֱמֶת

"
