,Title,Translator,Lang,Author,Text
0,בֵּין צַלַּחַת לִצְלוֹחִית,,,חנניה ריכמן,"


כְּדֵי שֶׁתְּהֵא שִׁכְרוּת־אָדָם


עִסּוּק יוֹתֵר נִכְבָּד,


הִמְצִיאוּ בַּכְּחוּס בָּעוֹלָם –


אֵל יָיִן מְיֻחָד.


* * * * *

לַשַּׁתְיָן – מָנָה מֻצְלַחַת


הִיא צְלוֹחִית וְלֹא צַלַּחַת.


* * * * *

כּוֹס יָבִיא לְךָ שִׂמְחָה,


אַךְ בַּקְבּוּק יַכְתִּים שִׁמְךָ.


* * * * *

אַדְמִימוּת הָאַף נִגְרֶמֶת


עַל־יְדֵי חַמָּה – אוֹ חֵמֶת.


* * * * *

מָה אוֹמְרוֹת בְּרִיוֹת שְׁתוּיוֹת?


כַּמּוּבָן, אוֹמְרוֹת שְׁטֻיּוֹת.


* * * * *

לֹא יִזְכּוֹר הַמִּתְפַּכֵּחַ


פִּטְפוּטוֹ בְּבֵית־מַרְזֵחַ.


* * * * *

הַלּוֹגֵם בְּבַת־אַחַת


מְשַׁלֵּם לְאַט־לְאַט.


* * * * *

בְּקַבֵּל שִׁכּוֹר מַשְׂכֹּרֶת,


הוּא הוֹפֵךְ אוֹתָהּ “מַשְׁכֹּרֶת”.


* * * * *

""מַה מִּרְשַׁעַת הִיא אִשְׁתִּי:


הִיא כּוֹפָה עָלַי אִי־שְׁתִי!""


* * * * *



"
