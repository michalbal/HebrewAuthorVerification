,Title,Translator,Lang,Author,Text
0,גַּאֲוַת יַתּוּשׁ,,,חנניה ריכמן,"


יַתּוּשׁ, גֵּאֶה, הִכְרִיז בְּגִיל:


“לִפְנֵי זְמַן־מָה עָקַצְתִּי פִּיל!”



– ""אֱמֶת? וַדַּאי, מֵרֹב הָרֹגֶז


אוֹתְךָ רָצָה הוּא לַהֲרוֹֽג אָז?


וַדַּאי, נָהַם, צָרַח בְּקוֹל?"" –


אֶת הַיַּתּוּשׁ שָׁאַל חַרְגּוֹל.



– ""לֹא! לֹא הוֹצִיא מִפִּיו אַף הֶגֶה:


הוּא לֹא הֵעֵז לִרְגוּז עָלַי


וְהֶעֱמִיד פָּנִים, רַמַּאי,


כִּי לֹא הִרְגִּישׁ בִּכְלָל בַּפֶּגַע!""

"
