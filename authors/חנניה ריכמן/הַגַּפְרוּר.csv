,Title,Translator,Lang,Author,Text
0,הַגַּפְרוּר,,,חנניה ריכמן,"


דְּלִיק! הֻצַּת גַּפְרוּר לְפֶתַע, הִשְׁתַּלְהֵב וְהִזְדַּהֵר –


וְנָשַׁק בְּמֶתֶק־אשֶׁר נְשִׁיקַת־יְקוֹד לַנֵּר.


וְנִשְׁמַת הַנֵּר – פְּתִילֹנֶת –


לִתְחִיָּה חָזְרָה מֵחֹנֶט:


כִּשְׂפָתַיִם אוֹהֲבוֹת


הִתְמַזְּגוּ הַלֶּהָבוֹת.


אַךְ קָצָר הוּא רֶגַע־כּשֶׁר:


כְּבָזָק חוֹלֵף הָאשֶׁר.


הַגַּפְרוּר,


חָרוּךְ־אַפְרוּר,


אֵין־אוֹנִים נוֹפֵל לְמַטָּה…



– ""נוּ, פּוֹחֵז חֲמוּם־הַמֹּחַ, מַה פָּעַלְתָּ, מַה בִּצַּעְתָּ


בְּאִשְּׁךָ וְּבַרק־רִשְׁפָּהּ?""


כָּךְ אוֹמֶרֶת הָאַשְׁפָּה


לַגַּפְרוּר עַל הָרִצְפָּה:


""הֵן עַכְשָׁו אַתָּה כָּמוֹנִי


שׁוּב לְאִישׁ אֵינְךָ נָחוּץ


וְעִמִּי תֻּשְׁלַךְ לַחוּץ"".



– “לֹא!” – הֵשִׁיב לָהּ הַגַּפְרוּר: ""לֹא כָּמוֹךְ אֲנִי, בַּת־עֹנִי!


אֵין קִצִּי הַמְפֻחָם


ְּחֶלְקֵךְ הַמְזֹהָם:


עוֹלָמִי נִקְנָה בִּן־רֶגַע וְעָשְׁרִי הוּא רַב מִסְּפוֹר –


כִּי בְּרֶגַע זֶה נָתַתִּי וְקִבַּלְתִּי אֵשׁ וָאוֹר!""

עַל “עִוְרוֹן־תַּרְנְגֹלֶת”


""עַל מָה הֻשְׁחַת בְּכָל הַגּוּשׁ


הַנּוֹף יְפֵה־הַתֹּאַר?"" –


כָּךְ, לְמַרְאֵה שָׂדֶה חָרוּשׁ,


הִקְשָׁה סוּסוּן בֶּן־נֹעַר.



""פֹּה כָּל הַזְּמַן הִתְנוֹסְסוּ


פְּרָחִים לְנוֹי וָעֹנֶג.


עַתָּה – לַשָּׁוְא פֹּה תְּחַפְּשׂוּ


צִפֹּרֶן אוֹ בַּבֹּנֶג!""



– “כֵּן” – נֶעֶנְתָה סוּסָה בְּרֻדָּה:


""הַבַּעַל, אִישׁ־הָרֶשַׁע,


בְּמַחְרֵשָׁה וּמַשְׂדֵּדָה


בִּתֵּק מַרְבַד־הַדֶּשֶׁא"".



– “זֶה מְגֻחָךְ!” – אָמַר אַוָּז:


""יָצָא מִדַּעְתּוֹֽ הוּא?


רְאוּ, כֵּיצַד פִּזֵּר הַלָּז


אֶת גַּרְגְּרָיו לְתֹהוּ!""


*

פָּרְצוּ נִבְטֵי־הַבִּכּוּרִים,


וְהַתְּבוּאָה צוֹמַחַת.


עָלְזוּ אוֹגְרִים וְעַכְבָּרִים:


“הַפַּרְנָסָה מֻבְטַחַת!”



קָמַת־הַפָּז הַמַּבְשִׁילָה


יוֹם־יוֹם גָּבְהָה וָרָֽמָה.


אַךְ יוֹם אֶחָד קָצְרוּ כֻּלָּהּ –


וְהַשְּׁדֵמָה נָשַׁמָּה.



""רְאוּ אָדָם וַהֲבָלָיו!


לְמַעֲשָׂיו אֵין טַעַם!"" –


קָבְלוּ אוֹגֵר, עַכְבָּר וּשְׂלָו


בְּאַכְזָבָה וָזַעַם.



הוּבְלוּ חִטָּה וּשְׂעוֹרָה


לְמַאֲגָר בָּטוּחַ –


וַיִּשָׁמַע עַד־מְהֵרָה


קוֹל טַחֲנוֹת־הָרוּחַ.



אֲבוֹי, מֵיטַב־הַגַּרְעִינִים


הָפְכוּ אָבָק וְּפסֹלֶת!""


כָּךְ קִרְקְרָה אֶל הַשְּׁכֵנִים


בְּכַעַס תַּרְנְגֹלֶת.


*

קוֹרֵא! תָּמִיד יִדּוֹן קָשׁוֹת


אִישׁ־מַעַשׂ רַב־יְכֹלֶת,


אִם מְבַקְּרוֹ אוֹתוֹ יִשְׁפּוֹט


מִמְּעוֹף הַתַּרְנְגֹלֶת.

"
