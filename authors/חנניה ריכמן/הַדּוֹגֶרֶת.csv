,Title,Translator,Lang,Author,Text
0,הַדּוֹגֶרֶת,,,חנניה ריכמן,"


“הוֹ, מָה רָזִיתִי, מַה כָּחַשְׁתִּי!” –


הִתְפָּאֲרָה, אַחַר דְּגִירָה,


בַּת־לוּל לִפְנֵי הַחֲבֵרָה:


""הֲרֵי עֶשְׂרִים יָמִים מֵעַל בֵּיצַי לֹא מַשְׁתִּי!


מִבְּלִי שָׁתֹה, מִבְּלִי אָכֹל,


דָּגַרְתִּי כָּאן עַד כְּלוֹת הַכֹּחַ!""


– ""וּבְכֵן, כַּמָּה, הַרְשִׁי לִשְׁאוֹל,


לָךְ אֶפְרוֹחִים בְּסַךְ־הַכֹּל?""


– בֵּיצַי הָיוּ רַבּוֹת, אַךְ אֵין לִי שׁוּם אֶפְרוֹחַ,


כִּי – מַעֲשֵׂה־שָׂטָן –


מִעַכְתִּי אֶת כֻּלָּן"".


*

“אֲנִי” – טוֹעֵן פְּלוֹנִי כְּזוֹ הַתַּרְנְגֹלֶת –


“יוֹשֵׁב יוֹמָם וָלֵיל, עוֹבֵד עַד קְצֵה־הַיְכֹלֶת!”


וְהוּא אָמְנָם יוֹשֵׁב, בְּלִי זוּז וּבְלִי הַפְסִיק –


יוֹשֵׁב וּמְקַלְקֵל נְיָר וּדְיוֹ לָרִיק.

"
