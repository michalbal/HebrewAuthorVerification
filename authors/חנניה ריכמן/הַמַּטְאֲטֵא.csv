,Title,Translator,Lang,Author,Text
0,הַמַּטְאֲטֵא,,,חנניה ריכמן,"


שָׂבַע אָבָק הַמַּטְאֲטֵא –


וְעַז חֵפְצוֹ לְהִתְבַּטֵּא:



“מַסְפִּיק!” – אוֹמֵר הוּא: ""לֹא תִּדְרוֹֽךְ עוֹד


רַגְלִי בְּרֶפֶשׁ וְלִכְלֹכֶת!


חֲסָל! הַיּוֹֽם עוֹד אֶתְפַּטֵּר!


אֶרְחַץ זְרָדַי וְאֶתְנַעֵר,


אֶפְרוֹשׁ לְנֹפֶשׁ הַזָּוִיתָה –


וְלֶחָצֵר אַף לֹא אַבִּיטָהּ.


יִגְדַּל נָא תֵּל הָאַשְׁפַּתּוֹת!


יִצְמַח עַד גֹּבַהּ שְׁתֵּי דְיוֹטוֹת!


שׁוּב לֹא אָזוּז! כַּמָּה טָרַחְתִּי,


כַּמָּה אֻבַּקְתִּי, נִתְלַכְלַכְתִּי –


וּמָה שְׂכָרִי? לְמִי אִכְפַּת


גּוֹרַל הַכְּלִי הַמְרֻפָּט?


לֹא, לֹא!"" – סִיֵּם כִּמְעַט בְּבֶכִי:


""שׁוּב לֹא עִסְקִי – אָבָק וָסֶחִי.


חַפְּשׂוּ לָכֶם טִפֵּשׁ אַחֵר!""



פִּתְאֹם – הֵצִיץ אֶל הֶחָצֵר.


נִרְאָה שָׁם גַּל אַשְׁפָּה וּפְסֹלֶת.


כְּחֵץ זִנֵּק הַמַּטְאֲטֵא –


וְשׁוּב טִאטֵא, נִקָּה, חִטֵּא,


גֵּרֵד, קִרְצֵף עַד קְצֶה־הַיְכֹלֶת…


הוּא לֹא יַשְׁאִיר לִכְלוּךְ נִבְזֶה!


כָּךְ הוּא נוֹצַר – וְזֶהוּ זֶה!

"
