,Title,Translator,Lang,Author,Text
0,הָעֲנָק וְהַגַּמָּד,,,חנניה ריכמן,"


עֲנָק נָשָׂא עַל הַכְּתֵפַיִם


גַּמָּד פָּעוּט – וְזֶה שָׁאַל:


""הַאִם רוֹאֶה אַתָּה מִגְדָּל,


הַמִּזְדַּקֵּר כְּלַפֵּי שָׁמַיִם


שָׁם, בַּשָּׂדֶה הַמְרֻחָק?""


– “לֹא” – הֶחֱזִיר לו הָעֲנָק.



בְּגַאֲוָה מֵאַיִן כָּמוֹהָ


חוֹשֵׁב אוֹתוֹ הַגַּמָּדוֹן:


""אַרְחִיק רְאוֹת מִמְּךָ, אָדוֹן,


כּי אָנֹכִי – יוֹתֵר גָּבוֹהַּ!""

★

כָּךְ אָנוּ, רְכוּבִים עַל כֶּתֶף קַדְמוֹנִים,


חוֹשְׁבִים שֶׁכְּנֶגְדָּם הֲרֵינוּ גְאוֹנִים.

"
