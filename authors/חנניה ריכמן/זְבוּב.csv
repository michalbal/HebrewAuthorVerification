,Title,Translator,Lang,Author,Text
0,זְבוּב,,,חנניה ריכמן,"


שׁוֹר שָׁב מֵעֲמָלוֹ עִם מַחְרַשְׁתּוֹ גַם־יַחַד,


וְעַל קַרְנֵי הַשּׁוֹר יָשַׁב לוֹ זְבוּב בְּנַחַת.


פִּתְאֹם רָאָה מִמְּקוֹם־שִׁבְתּוֹ:


עָף זְבוּב אַחֵר מִבְּנֵי־שִׁבְטוֹ.


“שָׁלוֹם!” – אוֹמֵר הַלָּז: ""הִנֵּה, אָחִי, נִפְגַּשְׁנוּ!


אֱמוֹר, מֵאַיִן אַתָּה בָּא?""


עוֹנֶה לוֹ הָרִאשׁוֹן בַּחֲשִׁיבוּת רַבָּה:


“אֲנַחְנוּ, יְדִידִי, חָרַשְׁנוּ!”


*

מָשָׁל מִבְּלִי־מֵשִׂים מוֹלִיךְ אֶל הַמְּצִיאוּת.


מִי לֹא שָׁמַע מֵאִישׁ פָּעוּט


הִתְפָּאֲרוּת בִּלְשׁוֹן “אֲנַחְנוּ”,


כְּגוֹן: “בִּצַּעְנוּ!” אוֹ “נִצַּחְנוּ!”

"
