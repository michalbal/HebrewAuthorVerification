,Title,Translator,Lang,Author,Text
0,זַ'ן וּפִינוֹ,,,חנניה ריכמן,"


פִינוֹ וְזַ’ן, קְטַנִּים זְרִיזִים,


חִפְּשׂוּ בַּיַּעַר אֱגוֹזִים.


“אֱגוֹז!” – קָרָא פִינוֹ בְּעֹז;


וְזַ’ן – תָּפַס אֶת הָאֱגוֹז.



“הַנַּח בִּן־רֶגַע – הוּא שֶׁלִּי!”


– “שֶׁלְּךָ? מַדּוּעַ? הוּא שְׁלָלִי!”


– “הֵן לְפָנֶיךָ רְאִיתִיו!”


– “אַךְ לְפָנֶיךָ הֵרַמְתִּיו!”



מִן הַפֻּלְמוֹס “שֶׁלִּי – שֶׁלְּךָ”


פָּרְצָה תִּגְרָה כַּהֲלָכָה.


פִּתְאֹם נִרְאָה בִּשְׂדֵה־הַקְּרָב


רוֹעֵה־הַכְּפָר – הוּא זַ’ק הַסָּב.



“הוֹ סַבָּא זַ’ק, הֱיֶה דַיָּן!”


שָׁמַע הַסָּב אֶת הָעִנְיָן,


שָׁקַל פְּרָטָיו בְּמַחְשָׁבָה,


נָטַל אֱגוֹז־הַמְּרִיבָה,


פִּצַּח אוֹתוֹ לַחֲצָאִין –


וּבִמְנוּחָה הוֹצִיא פְּסַק־דִּין:



""חֲצִי־קְלִפָּה לְכָל נִשְׁפָּט –


וְלִי הַתּוֹךְ כִּשְׂכַר־מִשְׁפָּט!


לִמְדוּ־נָא לֶקַח, זוּג חָבִיב:


שָׁלָל עָתִיד חַלְּקוּ בְּלִי רִיב!""

"
