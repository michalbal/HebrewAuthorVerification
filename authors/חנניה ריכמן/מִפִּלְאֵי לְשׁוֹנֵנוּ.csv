,Title,Translator,Lang,Author,Text
0,מִפִּלְאֵי לְשׁוֹנֵנוּ,,,חנניה ריכמן,"
 כְּתִיב וּקְרִי

אִם כּוֹתְבִים אַנְשֵׁי־הַקֶּרֶת:


“הִשְׁתַּכַּנּוּ בְּכָבוֹד” –


יֵשׁ לִקְרוֹא אֶת זֹאת אַחֶרֶת:


“הִשְׁתַּקַּעְנוּ בְּחוֹבוֹת”.


 
מַסֶּכֶת מַכּוֹת (מֶחְקָר בַּלְשָׁנִי)

מַסְקָנַת מֶחְקַר־שְׂפָתֵנוּ


כְּלָל אֵינֶנָּה לֵצָנִית:


הָעִבְרִית, בִּמְחִילָתֵנוּ,


הִיא לָשׁוֹן מַרְבִּיצָנִית.

בְּעִבְרִית לֹא רַק יָדַיִם


מַרְבִּיצוֹת בַּאֲחֵרִים.


קְחוּ נָא שֶׁמֶשׁ בַּשָּׁמַיִם:


הִיא מַכָּה בְּסַנְוֵרִים!

קְחוּ אֲפִילו עֵץ בַּחֹרֶשׁ""


בְּלִי בּוּשָׁה מַכֶּה הוּא שֹׁרֶשׁ!


וְהַיָּם? יְצוּר אַלִּים:


הוּא תָּמִיד מַכֶּה גַּלִּים!



כָּל מַרְצֶה עִבְרִי – מִפְלֶצֶת:


לְשׁוֹנוֹ תּוֹרָה מַרְבֶּצֶת!


צִיּוֹנוּת עַכְשָׁו… דּוֹפְקִים!


בְּקִצּוּר, הַכֹּל מַכִּים…

אֵין פְּלִיאָה שֶׁלְּזוּת־שְׂפָתֵינוּ


הִיא מַכַּת מְדִינָתֵנוּ!


וְהִגִּיעָה כְּבָר הָעֵת


שֶׁנַּכֶּה עַל חֵטְא!

“דָּן וְרָן לֹא שָׁקְדוּ הַשָּׁנָה עָל סַפְרוּת” –


הִתְאוֹנֵן הַמּוֹרֶה בַּכִּתָּה.


אַךְ אֶתְמוֹל הֵם שָׁקְדוּ כָּל הַיּוֹם עַל סַף רוּת:


רוּת גֵּרְשָׁה אֶת שְׁנֵיהֶם מִבֵּיתָהּ.



נִסִּים וְנִפְלָאוֹת


– ""אַחְרֵי קִצּוּץ בִּידֵי עוֹרֵךְ


גָּדַל הַשִּׁיר שֶׁלִּי כִּפְלַיִם!""


– פִּלְאֵי־פְּלָאִים! הַסְבִּירָה, אֵיךְ?""


– פָּשׁוּט: מִשִּׁיר נוֹתְרוּ שִׁירַיִם"".


 

אֶרֶץ זָבַת שֵׂכָר וְיַ""שׁ

אָמַר שַׁתְיָן: ""לְעֵבֶר־יָם


אֶת מִשְּׁכָּנֵנוּ נַעְתִּיקָה:


מַלְכוּת־פְּלָאִים קַיֶּמֶת שָׁם –


וְלָהּ שֵׁם־חֶמֶד: כּוֹס תָּרִיקָה"".

 

שֵׁמוֹת נִרְדָּפִים

""אוּלַי תּוּכַל לוֹמַר לִי, רֵעַ,


מַה בֵּין “כְּשָׁפִים” לְבֵין “קְסָמִים”?


– ""כְּלוּם יֵשׁ הֶבְדֵּל? אֵינִי יוֹדֵעַ!


זֶה הַיְנוּ הַךְ: שֵׁמוֹת דּוֹמִים"".

– אִם כָּךְ, אִשְׁתִּי רַבַּת־הַחֶמֶד


כְּלָל לֹא שִׁנְּתָה אֶת פַּרְצוּפָהּ:


הִיא בֶּעָבָר הָיְתָה מַקְסֶמֶת,


וּבַהוֹוֶה – מְכַשֵּׁפָה"".

"
