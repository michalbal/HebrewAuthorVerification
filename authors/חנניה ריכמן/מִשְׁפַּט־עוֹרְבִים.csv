,Title,Translator,Lang,Author,Text
0,מִשְׁפַּט־עוֹרְבִים,,,חנניה ריכמן,"


תִּגְרַת הַזְּאֵב וְהַקִּפּוֹד


גָּרְמָה לִסְבַךְ גָּדוֹל מְאֹד.


בְּאֵין עֵדִים, קָרְאוּ עוֹרְבִים, שׁוֹפְטֵי־הַצֶּדֶק,


רוֹפֵא חָשׁוּב – יַנְשׁוּף – לְשֵׁם מִבְחָן וָבֶדֶק.


וּבַבְּדִיקָה נִגְלָה הַסּוֹד –


כִּי הָאָשֵׁם הוּא הַקִּפּוֹד:


שׁוּם סִמָּנֵי־פְּגִיעָה בּוֹ לֹא נִתַּן לִקְבּוֹעַ –


וְהַמִּסְכֵּן הַזְּאֵב נִדְקַר בְּכָל הַלֹּעַ.


וּבְכֵן, בָּרוּר: הַזְּאֵב – קָרְבָּן,


וְהַקִּפּוֹד הָרַע – תּוֹקְפָן.

"
