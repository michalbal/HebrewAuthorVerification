,Title,Translator,Lang,Author,Text
0,מַעֲשֵׂה בְּיִעוּל,,,חנניה ריכמן,"


חֹדֶשׁ דָּנָה וַעֲדָה


בְּיִעוּל הָעֲבוֹדָה.



אַחַר־כָּךְ הַיּוֹ""ר מָסַר


הַמְלָצוֹת יָפוֹת לַשַּׂר.



כְּבוֹד הַשַּׂר קְרָאָן כַּדָּת –


וּמָסַר אוֹתָן לַ“תַּת”.



תַּת הַשַּׂר הִזְעִיק מַזְכִּיר.
הַמַֹזְכִּיר כָּתַב תַּזְכִּיר.



לַמַּזְכִּיר עָזַר עוֹזֵר:


הָעוֹזֵר כָּתַב חוֹזֵר.



הוּא שָׁלַח הַעְתָּקוֹת


לְרָאשֵׁי הַמַּחְלָקוֹת.



בְּקִצוּר הִלֵּל כָּל אִיש


אֶת הַיַּעַל הֶחָדִישׁ.



אַךְ הַּסּוֹף הָיָה עַתִּיק:


הַחוֹזֵר נִקְבַּר בַּתִּיק.

"
