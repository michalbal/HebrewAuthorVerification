,Title,Translator,Lang,Author,Text
0,שְׁתֵּי דֵעוֹת,,,חנניה ריכמן,"


“הַעֲרָצַת צוּרָה – בִּלְבֹּלֶת!” –


טוֹעֵן בְּעֹז פְּלוֹנִי פַּסְקָן:


""אוֹי אִם נִמְזוֹג לִבְדֹלַח פְּסֹלֶת!


קוֹבֵעַ יַיִן – לֹא קַנְקַן!""



– ""וּמִי יִשְׁתֶּה מֵיטַב־הַיַּיִן


מִכְּלִי פָּסוּל וּמְזֹהָם?"" –


שׁוֹאֵל מִשְׁנֵהוּ. וַעֲדַיִן


אֵין כָּל פִּתְרוֹן לְוִכּוּחָם…



פָּשׁוּט הוּא, מוּֽזָה, פִּתְרוֹנוֹֽ לָךְ:


הַגִּישִׁי יַיִן טוֹב בִּבְדֹלַח!

"
