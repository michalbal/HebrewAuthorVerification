,Title,Translator,Lang,Author,Text
0,סִפּוּר הַכּוֹבֵס וּבְנוֹ,יוסף יואל ריבלין,מערבית,יוסף יואל ריבלין,"

סִפְּרוּ שֶׁאָדָם כּוֹבֵס הָיָה יוֹצֵא כָל יוֹם לְחוֹף חִדֶּקֶל לְכַבֵּס
אֲרִיגִים, וְהָיָה יוֹצֵא בְנוֹ עִמּוֹ וְיוֹרֵד לְתוֹךְ הַנָּהָר
לִשְׂחוֹת בּוֹ בְמֶשֶׁךְ זְמַן שְׁהוּתוֹ שָׁם, וְאָבִיו אֵינוֹ מְנִיאוֹ
מִכָּךְ. בְּשָׁעָה שֶׁהָיָה שׂוחֶה בְיוֹם מִן הַיָּמִים, תַּשּׁוּ
זְרוֹעוֹתָיו וְטָבַע. כְּשֶׁהִתְבּוֹנֵן אֵלָיו אָבִיו זִנֵּק עָלָיו
וְהִטִּיל עַצְמוֹ עָלָיו. כְּשֶׁתָּפַס אוֹתוֹ אָבִיו נִתְלָה בוֹ אוֹתוֹ
יֶלֶד, וְטָבְעוּ הָאָב וְהַבֵּן גַּם יַחַד. וְכָזֹאת אַתָּה, הַמֶּלֶךְ,
אִם אֵין אַתָּה מֵנִיא אוֹתוֹ וְשׁוֹפֵט מִשְׁפָּטִי מִמֶּנוּ, חוֹשֶׁשֶׁת
אֲנִי לְךָ שֶׁיִּטְבַּע כָּל אֶחָד מִשְּׁנֵיכֶם.
הִרְגִּישָׁה שַׁהַרָזָאד בַּשַּׁחַר שֶׁעָלָה וְשָׁתְקָה מִן הַשִּׂיחָה
שֶׁנִּתְּנָה לָהּ רְשׁוּת לָׂהּ. וּכְשֶׁהִגִּיעַ הַלַּיְלָה הַחֲמֵשׁ
מֵאוֹת וּשְׁמוֹנִים, אָמְרָה: שָׁמַעְתִּי, הַמֶּלֶךְ הַמְאֻשָּׁר,
שֶׁהַפִּילֶּגֶשׁ בְּשָׁעָה שֶׁסִּפְּרָה לַמֶּלֶךְ סִפּוּר הַכּוֹבֵס
וּבְנוֹ, חָתְמָה בִדְבָרִים אֵלֶּה: ""וְחוֹשֶׁשֶׁת אֲנִי לְךָ שֶיִּטְבַּע
כָּל אֶחָד מִשְּׁנֵיכֶם אַתָּה וּבִנְךָ. וְשָׁמַעְתִּי בִדְבַר תְּכָכֵי
הַגְּבָרִים.

"
