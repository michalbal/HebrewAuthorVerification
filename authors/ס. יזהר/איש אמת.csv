,Title,Translator,Lang,Author,Text
0,איש אמת,,,ס. יזהר,"
מבלי לדעת יותר ממה שהתפרסם ברבים, נראה כי לוז כל פרשת השב""כ שנסערה לאחרונה, הוא – האמת.
ראש השב""כ חשוד, לכאורה, בהעלמת האמת, בטשטוש האמת, ובדיווחי לא אמת.
אי־אפשר שמפקד הבטחון יתהלך בינינו חשוד בשקר. באין אמת קורס הבית שצריך להבטיחו.
קולו של בן־גוריון חוזר פתאום מלפני שלושים שנה: תהא חקירת אמת. האמת קודמת לכל. אין בטחון בלי אמת. ואין מדינת ישראל בלי אמת.
ולאחר שהיועץ המשפטי לממשלה החשידו – הוא, ראש השב""כ, צריך
להיות מעוניין ראשון לפני כל אדם, להוציא לאור את יושרו ואת דברו
אמת.
הוא, לפני כולם, איש אמת.

יזהר סמילנסקי, דבר, כא אייר תשמ''ו 30.5.1986: 17
"
