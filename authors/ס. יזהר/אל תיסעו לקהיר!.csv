,Title,Translator,Lang,Author,Text
0,אל תיסעו לקהיר!,,,ס. יזהר,"
הם כאן. במגע הידברות. פלשתינים המייצגים את הפלשתינים. בני שיחנו לשלום.
די במשחקי המחבואים הילדותיים של מי יבוא לשיחות, וכמה
חלקי מגורש יישבו עם כמה חלקי תושב ירושלים, ושאר כל הטכסיסים הפאתטיים איך
לברוח מן השיחות.
הם כאן. הם אינם אוהבי ישראל ולא מיטב ידידיה, אבל הם נציגי הצד השני שאיתו צריך לשבת היום ולדבר שלום.
לפחות אתם – מנהיגי מפלגת העבודה – צאו ממשחקי בלבול המוח.
צאו כעת וקראו ללכת לדבר איתם – עם נציגי הפלשתינים כפי שהם – מחקו את
הסעיף נגד אש""ף.
בושה לראותכם מרקדים על החבל במשחקי הילדים של הליכוד –
כמה אש“ף גלוי וכמה אש”ף מוסווה ישתתפו בהטעיה הנקראת ה“בחירות בשטחים” –
צאו כעת וקראו להם, כפי שהם, לדבר אתם שלום – היו הפעם מנהיגים!

יזהר סמילנסקי: דיבור ישיר, דבר, 8.3.90
"
