,Title,Translator,Lang,Author,Text
0,הזהרו מן המשוגע הבא,,,ס. יזהר,"
משוגע הדליק את הפתיל: אבל מי הכין את חבית חומר הנפץ? בלי
חומר הנפץ הפתיל הוא אפס.
בלי מדיניות הממשלה, בלי אין הפתרון, בלי אין הסיכוי – לא
היו כל הערבים שבארץ הופכים לחומר נפץ.
מה הם חושבים, שהערבים עיוורים או חרשים או שוטים שאינם
רואים לאן מוליכים אותם ומה צפוי להם מחר?
מי שלא רצה להבין למה פרצה ההתקוממות לא יבין גם איך היא
תלך והתפשט מעבר לכל הקווים והסייגים.
מי שעשה הכל כדי שלא יתחילו שיחות השלום וגם יעשה הכל כדי
שכלום לא יוכל להשתנות – מכין את החבית הבאה.
וגם זה: המשוגעים אינם עושים אלא את מה שהאחרים
חולמים.
ומי יודע איזה משוגע פוליטי בממשלה, מדליק פתאום פתיל
משוגע, כדי שחבית הנפץ המשוגעת של כל המזרח התיכון המשוגע – תתפוצץ.
אוי לנו, כי בידי משוגעים אנחנו.



יזהר סמילנסקי
דבר (א סיון תש''ן 25.5.1990): 13
"
