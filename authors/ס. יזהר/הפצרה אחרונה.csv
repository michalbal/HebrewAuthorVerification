,Title,Translator,Lang,Author,Text
0,הפצרה אחרונה,,,ס. יזהר,"
לא לעלות על הרכבת הזאת של הליכוד. גם לא לנסות.
הכיוון שלנו הפוך בתכלית – גם אם נלך לשם ברגל.
הרכבת שלהם הולכת אל מנהרה חשוכה שבסופה שכול וכשלון.
הכיוון שלנו הוא לעבר סוף הסכסוך וראשית השלום.
כי את הבשורה לכלוא עם שלם בביתו, לכרות להם את החשמל ואת
המים, ולהעניש כל מי שיעז להביע שמחה למשמע ההכרה בזהותו – את הבשורה הזאת
אפשר להשאיר לגיבור ליכוד ביחד עם הגיבור שלנו.
השאלה היום איננה כלל על השרים, איזה וכמה מהם ישבו היום
בממשלת הליכוד – השאלה היא על העם הגדול והרב שתלה בשרים האלה אמונה
ותקוות.
מי יוליך כעת עם גדול זה ומי יטפח את כוחו האדיר לקראת
המבחנים המכריעים – ומי ישליך אותו ואת תקוותיו לאשפת “הממשלה הרחבה”, מקץ
כל המקח־והמימכר.
זו היתה יכולה להיות שעה גדולה ומטלטלת עם – וזו יכולה להיות שעת בושה ויאוש.
הרכבת הזו – איננה שלנו.

יזהר סמילנסקי, דצמבר 1988
"
