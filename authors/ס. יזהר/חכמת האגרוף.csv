,Title,Translator,Lang,Author,Text
0,חכמת האגרוף,,,ס. יזהר,"
כמו להתעלל בשבוי כפות, כך מתעללים היום ב־415 המגורשים שנזרקו אל בין הגדרות.
אסור שבין ממשלת לבנון ובין ממשלת ישראל תישאר ההסכמה שהמגורשים אינם בני־אדם. שהם רק פוליטיקה ושמותר לשחק בחייהם.
בלי לשאול כעת על עצם מעשה הגירוש שהפך את המגורשים מאנשים לקלף מיקוח, לשק איגרוף, ולזבל.
גם הפעם, כשצריכה היתה הממשלה לגלות חכמה לא ידעה לגלות אלא רק כוח: הכוח הוא הפתרון והאגרופים הם התבונה.
אי אפשר עוד כשרואים איך בדרך אל השלום עומד לו ומתעקש ראש קטן עם אגרופי ענק.
תעשה ממשלת לבנון כהבנתה – ישראל אינה יכולה למנוע מן הצלב
האדום מלהגיש עזרה למושלכים ההם. אינה יכולה לעמוד מנגד. לא כדי להציל את
נפשם אלא כדי להציל את כבודנו.

יזהר סמילנסקי, דצמבר 1992
"
