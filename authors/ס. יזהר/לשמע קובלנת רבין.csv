,Title,Translator,Lang,Author,Text
0,לשמע קובלנת רבין,,,ס. יזהר,"
איך אנחנו השומﬠים ההלומים נדע לשפוט את קובלנת רבין?
על־פי מה או על־פי מי נוכל לדעת קובלנת מי צודקת, במה צודקת ואם צודקת? אם
רכילות קטנונית כאן או הרשעה פלילית חמורה?
בין צודק רבין ובין לא צודק – רע.
*
אם נכונים דבריו של רבין – אוי לה למפלגת העבודה, אם אמר
ודבריו לא נכונים – אוי לה למפלגת העבודה, בין אם נכונים ובין אם לא נכונים
– אוי לה למדינת ישראל.
*
אם אמר וצדק בדבריו – לא יוּכל ﬠוד רבין להיות ראש ממשלה: איך הסכים ש“חתרן מסוכן” ישמש שלוש שנים כשׂר הבטחון בממשלתו?
אם אמר ולא צדק בדבריו – לא יוּכל ﬠוד להיות פעיל במפלגת העבודה: רגﬠ לפני ההסתﬠרות המיוחלת תקﬠ מקל בגלגליה.
*
אם צדק רבין ואם לא צדק – מפלגת העבודה חייבת כעת לקום, להתנﬠר, להסתﬠר – ולנפנף את ממשלת בגין כדי להציל את מדינת ישראל.



יזהר סמילנסקי, דבר, 10.8.1979
"
