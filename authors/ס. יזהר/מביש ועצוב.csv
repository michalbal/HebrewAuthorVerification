,Title,Translator,Lang,Author,Text
0,מביש ועצוב,,,ס. יזהר,"
אינני מאמין לאף מלה שאומרת הממשלה בעניין השב""כ – רק חקירה משפטית תוכל לומר מה כאן אמת.
הממשלה, לא מערכת הבטחון, היא המפחדת מן האמת, היא הבורחת מכל חקירה משפטית, ואפילו סודית וחשאית.
“הדרג המדיני” הוא הנאשם היום, והוא שמנסה לשחרר עצמו בידי עצמו בפסיחה על כל הרשויות המוסמכות ועד לגרירת הנשיא לבוץ.
זכורה עדיין פרשת “ועדת השבעה” מ־1961: ועדה פוליטית
שעוותה את השיפוט והעזה לבוא במקומו – וגרמה לעיוות הצדק ולקיצו של
בן־גוריון.
יום מביש היום לממשלה על ראשיה – ועצוב לעם ישראל.

יזהר סמילנסקי, דבר, יט סיון תשמ''ו 26.6.1986: 1
"
