,Title,Translator,Lang,Author,Text
0,מטורפים עם רובים,,,ס. יזהר,"
יותר מדי מטורפים מתרוצצים שם על ההרים בשטחים;
יותר מדי מטורפים נושאים שם רובים בידיהם;
יותר מדי רובים יורים שם אש קטלנית;
יותר מדי מהר לוחצים שם על ההדק וקודם־כל הורגים;
יותר מדי מוות נופל שם על ראש כולנו – ועוד נשלם, שלם נשלם כולנו על הטירוף שם.
מי זה המטורף שנותן רובים לכל המטורפים שם?
""הם מרחו משחת נעליים על הרצפה ופזרו עליה סוכר – הם דרשו מאחד הערבים לזחול על ארבע וללקק – ומאחר הם דרשו לאונן ולשיר – ""
(דבר, 21.5.88)

""צעירים ערבים שעברו בשער שכם בירושלים הועמדו ליד אחד הקירות ברחוב סואן –
נצטוו לפשוט מכנסיים, לפשוט תחתונים –
ובמשך 20 דקות הועמדו וערוותם גלויה –
אח""כ נתבקשו להתלבש, לא נדרשו להזדהות –
לא נחקרו ונשלחו לנפשם.""
(“הארץ”, 11.5.88)

הנה, לא ינום ולא יישן שומר ישראל.

דבר, כח אייר תשמ''ח 15.5.1988: 7
"
