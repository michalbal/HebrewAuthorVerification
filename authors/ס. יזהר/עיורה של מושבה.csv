,Title,Translator,Lang,Author,Text
0,עיורה של מושבה,,,ס. יזהר,"
אילו באתם לכאן לפני שנה ﬠוד הייתם יכולים לראות על מרפסת
הבית הזה, הבית המיוחד הזה, אחרון כמﬠט לדור של בתים כאלה (וראו את תחרת
הﬠץ שעוטרת לכרכוב הגג!).
גברת קשישה אחת, עדיין יפה וכולה חן ועדינות שבירה, יושבת
בכתם האור שﬠל האריחים האדומים ונחה לה בחום אחר־הצהרים, האקליפטוסים האלה
מרשרשים לפניה והחצר הגדולה והריקה כמﬠט, מבדילה בינה ובין העולם שמעבר
לגדר כאילו כאן לחוד ושם לחוד.
שוב לא ניראה אותה. לפני שנה נפטרה לבית עולמה בת מאה
שנים, והבית נתרוקן, כמו החצר הזאת, והרחוב הניבדל שמﬠבר לגדר מאיים כעת
לפרוע פנימה ולנחול את החצר ואת הבית ואת הﬠצים, ולﬠשות מהם שיכון רב
קומתי, כדרך שנעשה כבר מזמן בבתים מימינם ומשמאלם ובכל הבתים והחצרות שפעם
ﬠמדו כאן.
רחוב יעקב שמעבר לגדר הזו ראה פﬠם ימים אחרים. פעם היה הוא
הרחוב הראשי במושבה השקטה (שקטה למרות הפעמון הגדול שהיה תלוי בפתח החצר
הזאת, בראש הגבﬠה, ושצלצוליו הקצובים היו פוסקים סדר לכל יום יום חדש) עד
ליום שהﬠולם הקטן ובﬠל הצורה המסוימת הוחלפה לו צורתו ונﬠשה מאז לעולם אחר,
שונה לחלוטין: הפﬠמון נילקח, הצלצולים תמו, השקט תם והצורה נגמרה.
משפחת דונדיקוב, שהיתה בעלת־הבית המסוגנן הזה, היתה בין
ראשוני רחובות. קרקעות הרבה היו להם, רובם ממש בתוך מה שלימים הפך מרכז
השטח העירוני של העיר הגדולה, זו שקמה על מקום המושבה הקטנה. באופן שהרבה
מן העיר ניבנה על מגרשי דונדיקוב לרבות המגרשים שעל הגבﬠה הזאת, שפעם בשכבר
הימים בהרבה חיוכים קריצות ורמיזות, והיום בלא מﬠט געגוﬠים היו קוראים לה
בשם המבטיח “גבעת האהבה”: רחוקה, פראית, ונטושה לזוגות המתבודדים.
רחוב יעקב הזה שלפניכם, היה ﬠוד לפני קום המדינה רחוב של
חול, משמﬠ, לא סלול ולא כבוש, והולכיו פשוט בוססו בחול בקיץ וברפש בחורף.
בוקר בוקר היו נאספות מפתחי כל חצר הפרות בגערות הרוﬠים בדרכם אל
המרעה.
והפיקוסים האלה המחפים כﬠת על הכביש שכאילו עובר במנהרתם,
לא היו אז. במקומם היו ﬠצי תות, גזומים היטב בחורף כבתספורת קצרה, וירוקי
צמרות מכודרות בקייץ, מעדן תאווה לתולעי המשי ומקלט מחבואים
לזאטוטים.
והיו אקליפטוסים. מה אתם יודעים. כאלה אין ﬠוד. אלה שבחצר
דונדיקוב הם כשרידים דלים מאלה שהיו. מזכרת עצובה לקהילת האקליפטוסים
הראשונים שחיו כאן באדיר. מכולם זכורים שניים. הנה זה האחד שכאן, עם
החטוטרת הזו: פצצה נפלה בדיוק כאן מאווירון מצרי ערב מלחמת הﬠצמאות, הרסה
את בית המועצה שעמד כאן ונתקﬠה בגזﬠ חﬠץ הﬠנק ולא יכלה לו אלא בצלקת זו:
בלﬠ את הנפץ ולא נודע כי בא אל קירבו.
והאקליפטוס האחר – אותו לא נוכל ﬠוד לראות.
הוא האקליפטוס שצמח פעם בחצרו של הדוד משה. לא היה ﬠץ גבוה
ממנו בﬠולם, ולא נמצא גזﬠ רחב ומוצק מגזעו. סמל למוצקות, סמל לשרשיות, וסמל
לשאיפה למרומים – כל הסמלים עם הﬠץ המוצק והאדיר הזה ביחד כולם ניכרתו יום
אחד, ניכרתו בידי גמדים בעלי גרזנים ומשורים, שורשיו נעקרו, גיזﬠו נעקר,
וצמרתו נﬠקרה והושלכו וסולקו עד לאדמה חלקה ומיושרת, שעליה נבנה השיכון
הזה, הנה זה.
בתים בני קומה אחת וגג רעפים אדומים לראשם, שביל מקורה
גפנים ודקלי וושיגטוניות, ומעקה מחופה צדפים לנוי, עמדו כאן פעם אך זה לפני
שנים לא רבות. בתים קטנים ומרווחים זה מזה, ומגרשים ארוכים נימשכו מאחורי
כל בית לעומק, חמשים דונם, ויותר, המגרש האחד: למיבני המשק, למחסנים, לגן
הירק הצמוד לבית, והלאה לכרם ולשדה התלתן מספוא הבהמות ועד לכרמי השקדים
שעל גבﬠת היקב.
חמשים הדונם ההם חולקו אחר־כך לדונם דונם, ﬠל כל דונם
ודונם הוקמו חמש שש קומות דחוסות, ואין אקליפטוסים, ואין תותים, ואין
אורוות ולא רפתים, ולא כרמים ולא פרדסים, ולא תלתן לפרות, מה אפשר
לעשות.
קראו למושבה בשם רחובות, כי “ﬠתה הרחיב לנו” – לא עוד בית
דוחק בבית, לא עוד גג מגיﬠ בגג, אלא בית איכרים בית ומגרשו בית ומגרשו,
ברחבות וברוחב ובגודל ובחזון איכרות מושרשת. ושם, הלאה מן המגרשים, על
הגבעות האדומות ההן שם השתרעו כרמי היין, כרמי השקדים, הפרדסים וﬠד השיקמים
שﬠל גבול רמלה – לשם, בוקר בוקר היו יוצאים ﬠם צלצול הפﬠמון רכובים ﬠל
חמוריהם האיכרים, ולשם בוססו בחול וצﬠדו בוקר־בוקר הפועלים, ראשם מחופה
מגבעות קש גדולות, וﬠל זרועם סלי הנצרים ובהם לחם, זיתים וחלבה, וגם עתון
“הפועל הצﬠיר” מקופל, ובין ﬠידור וניכוש יקראו בו מה השיב א.ד. גורדון
לדברי י.ח. ברנר.
כל עוד היתה רחובות מושבה, אפשר היה להכירה ולהבדילה משאר
המושבות. כשהפכה לﬠיר נעשתה כמו כל שאר הערים הקטנות הללו, חסרת צורה
אישית, חסרת מיוחדות עצמאית ורק בהולה להושיב יותר אנשים ﬠל פחות אמות
מרובﬠות.
ואדם אילו נפל לכאן מן השמיים, לא היה יכול לדעת אם נפל לראשון לציון, לפתח תקוה, לחדרה או לרחובות שום מקום דומה לכל־מקום.
הנה רב הקומות הזה. הביטו בו. מה יש לראות? משלטי החנויות
שבקומת הקרקע ועד לרום החלונות הגבוה מעל הרחוב הצפוף הזה – איש לא מציץ אל
שום מקום שהוא. בית שהוא בית ולא בית שהוא מקום.
פﬠם עמד כאן ﬠץ אקליפטוס אחד. שרשיו היו חבויים במעבה
האדמה ובלשדה האפל גזעו היה רחב מחיבוק עשרה אנשים. וצמרתו היתה נעה לה
ברוח הגבוהה שרק ﬠורבים יכלו לנוע על גביה שרים בקולם הצרוד ומלשלשים למטה
על ﬠוברים ושבים, וגבוהי העלים היו מרשרשים להם גדודים גדודים, בתדר שידור
חי שנישמﬠ ושניראה מאופק הים שם ועד אופק הרי ירושלים שם.
אבל כמובן וכי יש ברירה אחרת? איפה תשים אנשים לגור, והארץ
כה קטנה? או אולי מוטב אילו היינו בונים בתים על החולות שעל שפת הים
ומשאירים את מיטב האדמה הפוריה לחקלאות? אבל עשינו להיפך כיסינו בחולות
שהבאנו מן הים, את האדמה החקלאית הטובה ועל החולות האלה הצמחנו את השיכונים
ההכרחים.
התאווה לעיר, הצורך בעיר, ההכרח שתהיה לנו עיר – כרת את
הﬠצים, כרת את הפרדסים, את הכרמים ואת השקדים, כרת את הבתים, כיסה בחול את
האדמה, כיסה בבתים את הנוף, ביטל את פני המולדת, והשאיר לנו שיכון, שיכון
של שום צורה, חסר שום צורה, בעיר חסרת צורה, ברחוב חסר צורה, לתועלת אנשים
שאין להם זמן לדאוג לצורה.
והנה ככה אנחנו.
מהפכה זו שלאחר קום המדינה. אינה ניכרת רק בשינוי יעדי
האדמה העתיקה – מחקלאות בעל נמוכה שﬠושה קצת קמח לפיתה הנאפית בצל חושה
שחוחה על אש קוצים, לייצור שפﬠ שואף ייצוא, שעוצמתו עוד לא הגיﬠה למלוא
גילויה האפשרי: גלם לטקסטיל, מזון טרי ומעובד, השופע בעושרו כל השנה, מלבד
מוצרי תעשיה מתוחכמת, ממעיטה בחומרים ועתירה בחכמה – הרי זו מהפיכה בקפיצה
אחת, היישר מן התקופות העתיקות שנירדמו מאז ימי הפלשתים ולא נשתנו מאז אל
תוך תקופה חדישה ואל תרבות מודרנית שוצפת עוצמה. מהפכה של אדם שהשתחרר ופרץ
מגבולות כוחו של הטבע לתת, והשתלטות תרבות של אדם היודﬠ לקחת וליצור לו
חיים מכוח תושייתו ומהעזתו להיות ריבון לחייו.
תום האדמה העירומה והאנשים שמילאו בקצת הקיום שלהם את קצת
המקום שלהם – התחלף עתה בעוצמת תושיית התרבות הלבושה, והיפה שבפתוח הריק –
התחלף במועיל שבפיתוח המאורגן, מאורגן לעיתים יותר מדי – במקום אותו הכלום
לא־מאורגן, הפרוץ הזה לכל רוח ולכל מקרה.
ומה טוב יותר?
מה יפה יותר?

יזהר סמילנסקי, תמליל לסרט “רחוב יעקב” שהופק על ידי הטלוויזיה הלימודית, 1981
"
