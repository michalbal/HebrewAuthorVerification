,Title,Translator,Lang,Author,Text
0,שאלו שלום ירושלים,,,עמוס קינן,"
(“הארץ”, 22.1.1951)

ב""ה
להרוג ולהשמיד ולנתוש ולנתוץ ולהאביד הרשעה וחילול שבת
ונזכה במהרה לגלגול מחילות ושופרו של משיח! על כן יקומו כל יראי אלוקים
השלמים עם תורתנו הק' לשרוף ולהצית והיתה לבער כל האבטומובילע“ן
והאבטובוסע”ן וכל זנבות האודים העשנים האלה יעלו באש הבענזי""ן וכל העם
רואים את הקולות והעיר ירושלים צהלה ושמחה!
ולכל האפיקורסין והציאֶניסטען כה אמר ה': אזהרה חמורה וחרם
ונידוי לא ייכנס אדם לירושלים בריש גלי ולא יחלל שבת בפרהיסיא, ונשמרתם
לנפשותיכם מאוד כי הדת היא הנפש, וכל תיאטראות ובמות ישחקו בתי סינמ“ה לא
יפתחו בלתי אם ע”י בי""ד גדול לכל מקהלות האשכנזים ורק בהיתר עיסקא זה ואוי
לעוברים על לאו מפורש ולהשומע ינעם.
כי גם אם ילכו כל עצי הציאניסטען למשוח עליהם מלך, ויצאה אש מן האטד ואכלה את ארזי הלבנון!
ובאתי על החתום,
אחד משלומי אמוני ישראל
ר' זרח קלונימוס הכהן
"
