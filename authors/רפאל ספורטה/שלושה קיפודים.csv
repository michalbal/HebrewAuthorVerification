,Title,Translator,Lang,Author,Text
0,שלושה קיפודים,,,רפאל ספורטה,"

שְׁלשָׁה קִפּוֹדִים עָמְדוּ בְּחָצֵר אַחַת: קִפּוֹד. קִפּוֹד וְקִפּוֹד.


הָיָה לַיְלָה. לֵיל חֹרֶף. גֶשֶׁם יָרַד, קַר הָיָה מְאֹד. רָעֲדוּ הַקִּפּוֹדִים מִקֹר.


אָמַר קִפּוֹד אֶחָד לַחֲבֵרָיו:


– אֲנַחְנוּ קִפּוֹדִים בּוֹדְדִים – קִפּוֹד, קִפּוֹד, וְקִפּוֹד. נתְקָרֵב זֶה לָזֶה וְנִתְחַמֵּם.


קָרְבוּ קִפּוֹד אֶל קִפּוֹד כְּדֵי לְהִתְחַמֵם.


דָּקְרוּ זֶה אֶת זֶה בְּמַחֲטֵיהֶם!


לֹא יָכְלוּ לִסְכֹּל אֶת הַכְּאֵב – וְנִפְרְדוּ.


כֵּיוָן שֶׁנָּפְרְדוּ – הָיָה קַר לָהֶם, קַר מְאֹד.


נִסּוּ שוּב לְהִתְקָרֵב, וְגַם הַפַּעַם דָּקְרוּ זֶה אֶת זֶה בְּמַחֲטֵיהֶם, נִפְרְדוּ – וְשׁוּב הָיָה קַר לָהֶם מְאֹד.


בַּפַּעַם הַשְׁלִישִׁית, נִגְשׁוּ זֶה אֶל זֶה לְאַט לְאַט. נִזְהֲרוּ לא לִדְקר וְלא לְהִדָּקֵר.


לָמְדוּ לְהִתְקָרֵב, לְהִתְחַמֵם בַּקֹּר – וְלא לִדְקֹר.




"
