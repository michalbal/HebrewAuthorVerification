,Title,Translator,Lang,Author,Text
0,אוֹרְחִים שֶׁאֵינָם רְצוּיִים,,,תקוה שריג,"







אוֹרְחִים לְמָה הֵם דּוֹמִים? לִגְשָׁמִים.
תְּחִלָּה אָדָם שָׂמֵחַ לִקְרָאתָם וּמְקַבֵּל אוֹתָם בְּחִבָּה
וְאַחַר־כָּךְ, נַפְשׁוֹ סוֹלֶדֶת מֵהֶם.
הוּא רוֹצֶה שֶׁיֵּלְכוּ, וְהֵם עוֹמְדִים עַל עָמְדָם!
בַּיּוֹם הָרִאשׁוֹן, אָדָם שׁוֹחֵט לְאוֹרְחוֹ עֵגֶל;
בַּיּוֹם הַשֵּׁנִי – שֶׂה;
בַּיּוֹם הַשְּׁלִישִׁי – תַּרְנְגוֹל;
בַּיּוֹם הַרְבִיעִי הוּא מַגִּישׁ לְפָנָיו שְׁעוּעִית
וְכָךְ הוּא הוֹלֵךְ וּמַמְעִיט,
עַד שְׁקָּם וְהוֹלֵךְ לְדַרְכּוֹ…








"
