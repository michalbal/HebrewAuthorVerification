,Title,Translator,Lang,Author,Text
0,דַּע לְךָ!,,,תקוה שריג,"



מַעֲשֶׂה בְּשׁוֹטֶה אֶחָד, שֶׁהָיָה מְדַבֵּר כָּל מַה שֶּׁיָּדַע.
שָׁמַע דָּבָר אֵצֶל הָאֶחָד,
מִיָּד הָלַךְ וְסִפֵּר אֶת הַדָּבָר לַשֵּׁנִי.
וְכָךְ הָיָה מְסַכְסֵךְ בֵּין הַבְּרִיּוֹת כָּל הַיָּמִים
וְנַעֲשָׂה שָׂנוּא עֲלֵיהֶן מְאֹד.
בָּא לִפְנֵי חָכָם אֶחָד וְשָׁאַל אוֹתוֹ:

רַבִּי, מָה אֶעֱשֶׂה וְכָל הַבְּרִיּוֹת שׂוֹנְאוֹת  אוֹתִי?

הֲרֵי כָּל מַה שֶּׁאֲנִי מְדַבֵּר הֵם דִּבְרֵי אֱמֶת לַאֲמִתָּם?!
אָמַר לוֹ הֶחָכָם לַשּׁוֹטֶה:

בְּנִי, דַּע לְךָ!

לֹא כָּל מַה שֶּׁאָדָם יוֹדֵעַ הוּא צָרִיךְ לוֹמַר,
אֲבָל כָּל מַה שֶּׁהוּא אוֹמֵר הוּא צָרִיךְ לָדַעַת…




"
