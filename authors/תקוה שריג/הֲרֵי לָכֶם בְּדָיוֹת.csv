,Title,Translator,Lang,Author,Text
0,הֲרֵי לָכֶם בְּדָיוֹת,,,תקוה שריג,"




בַּיָּמִים הָרְחוֹקִים, לִפְנֵי אַלְפַּיִם שָׁנָה וְשָׁנָה,
כְּשֶׁשָּׁלְטוּ הָרוֹמָאִים בְּאַרְצֵנוּ,
נָהֲגוּ הָרוֹמָאִים לְהִתְנַצֵּחַ עִם הַיְּהוּדִים בְּחָכְמָה.
פַּעַם בִּקֵּר יְהוֹשֻעַ בֶּן־חֲנַנְיָה בְּאַתּוּנָה
וְנִכְנַס אֵצֶל חֲכָמֶיהָ.
אָמְרוּ לוֹ הַחֲכָמִים: – סַפֵּר לָנוּ בְּדָיוֹת!
אָמַר לָהֶם: – בְּחֵפֶץ לֵב!
הַקְשִיבוּ:
– פַּעַם אַחַת הָיְתָה פִּרְדָּה שֶׁהִמְלִיטָה וָלָד
וְהָיָה פֶּתֶק תָּלוּי בְּצַוַּאר הַוַּלָד
וּבוֹ כָּתוּב לֵאמׂר:
""אֲנִי, בְּנָהּ שֶׁל הַפִּרְדָּה, דּוֹרֵשׁ לְהָבִיא לְפָנַי
מֵאָה אֶלֶף מַטְבְּעוֹת הַמְּדִינָה, עֲשׂוּיוֹת זָהָב טָהוֹר…
אָמְרוּ לוֹ חַכְמֵי אַתּוּנָה:
– רַבִּי יְהוֹשֻעַ, מִי שָׁמַע שֶׁפִּרְדָּה מַמְלִיטָה!
אָמַר לָהֶם:
– חַכְמֵי אַתּוּנָה, וְכִי לׂא בִּקַּשְתֶּם בְּדָיוֹת מִפִּי?!
הֲרֵי לָכֶם בְּדָיוֹת!





"
