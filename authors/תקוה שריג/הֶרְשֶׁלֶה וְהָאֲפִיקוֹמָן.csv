,Title,Translator,Lang,Author,Text
0,הֶרְשֶׁלֶה וְהָאֲפִיקוֹמָן,,,תקוה שריג,"



פַּעַם אַחַת, הִזְמִין הַדּוֹד אֶת הֶרְשֶׁלֶה וְאֶת אִמּוֹ לְחַג
הַפֶּסַח לְבֵיתוֹ. בְּלֵיל הַסֵּדֶר, עָרַךְ הַדּוֹד אֶת הַפֶּסַח
כְּהִלְכָתוֹ וּכְשֶׁהִגִּיעַ לְמִצְוַת אֲכִילַת הָאֲפִיקוֹמָן, רָאָה
שֶׁנִּגְנַב וְאֵינֶנּוּ.
הֵבִין הַדּוֹד שֶהֶרְשֶׁלֶה גָּנַב אֶת הָאֲפִיקוֹמָן.
שָׁאַל הַדּוֹד אֶת הֶרְשֶׁלֶה:
– הָאֲפִיקוֹמָן בְּיָדְךָ, שׁוֹבָב!
אָמַר לוֹ הֶרְשֶׁלֶה:
– בְּיָדִי.
– אִם הוּא בְּיָדְךָ, הֶרְשֶׁלֶה, הָשֵׁב לִי אוֹתוֹ וְנוַּכל לְחַסֵּל
סֵדֶר פֶּסַח כְּהִלְכָתוֹ.
אָמַר לוֹ הֶרְשֶלֶה:
– אֶתֵּן לְךָ, הַדּוֹד, אֶת הָאֲפִיקוֹמָן, רַק אִם תַּבְטִיחַ לִקְנוֹת
לִי מִכְנָסַיִם חֲדָשִׁים. הִבְטִיחַ הַדּוֹד לְהֶרְשֶׁלֶה לַעֲשׂוֹת
לוֹ כְּבַקָּשָׁתוֹ, הֵשִׁיב הֶרְשֶׁלֶה אֶת הָאֲפִיקוֹמָן לַדּוֹד.
עַכְשָׁו, כְּשֶׁהָיָה הָאֲפִיקוֹמָן בִּידֵי הַדּוֹד, אָמַר
לְהֶרְשֶׁלֶה:
– אֶתֵּן לְךָ חֳתִיכָה מִן הָאֲפִיקוֹמָן, רַק אִם תְּוַתֵּר עַל
הַמִּכְנָסַיִם הַחֲדָשִׁים, וְאִם לֹא תְּוַתֵּר וְלֹא תֹּאכַל מִן
הָאֲפִיקוֹמָן, לֹא תּוּכַל לִגְמֹר אֶת הַסֵּדֶר אַף פַּעַם!
– אַל תִּדְאַג לִי דּוֹדִי, הֵכַנְתִּי לִי בְּכִיסִי חֲתִיכַת
אֲפִיקוֹמָן לְמִקְרֶה שֶׁתַּצִּיעַ לִי לְוַתֵּר עַל הַמַּתָנָה
שֶׁהִבְטַחְתָּ בְּמוֹ־פִיךָ!
שָמַח הַדּוֹד, שָׂמְחוּ כָּל בְּנֵי הַבַּיִת, וְיוֹתֵר מִכֻּלָּם,
שָׂמְחָה אִמּוֹ שֶׁל הֶרְשֶׁלֶה עַל בְּנָהּ הֶחָכָם.









"
