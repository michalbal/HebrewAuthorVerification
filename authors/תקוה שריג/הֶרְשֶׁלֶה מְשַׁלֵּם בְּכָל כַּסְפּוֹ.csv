,Title,Translator,Lang,Author,Text
0,הֶרְשֶׁלֶה מְשַׁלֵּם בְּכָל כַּסְפּוֹ,,,תקוה שריג,"



הָלַךְ הֶרְשֶׁלֶה וְהָלַךְ בְּרַגְלָיו עַד, שֶׁהִגִּיעַ, עָיֵף
וּמַזִּיעַ, לָעִיר הַזָּרָה, שֶׁבָּהּ הִתְכַּוֵּן לִלְמֹד תּוֹרָה. חָשׁ
שֶׁהוּא רָעֵב כְּכֶלֶב וְאֵין לוֹ מַכִּיר וְאֵין מוֹדָע. נִכְנַס
לַפֻּנְדָּק וְשָׁאַל אֶת הַפֻּנְדָּקִית:
– כָּאן מְחַלְּקִים אֲרוּחוֹת חִנָּם?
אָמְרָה לוֹ הַפֻּנְדָּקִית:
– לֹא! כָּל אוֹרֵחַ אוֹכֵל וּמְשַׁלֵּם בְּכַסְפּוֹ.
– מְצֻיָּן! אָמַר הֶרְשֶׁלֶה וְהִזְמִין אֲרוּחָה טוֹבָה.
אָכַל וְשָׂבַע, הוֹצִיא אֶת הָאֲגוֹרָה הַיְחִידָה שֶׁהָיְתָה בְּכִיסוֹ
וְנָתַן לַפֻּנְדָּקִית.
כָּעֲסָה הָאִשָּׁה וְאָמְרָה:
– מַהִי הַפְּרוּטָה הַזּוֹ שֶׁאַתָּה מְשַׁלֵּם לִי בִּשְׁבִיל הָאֲרוּחָה
הַיְקָרָה שֶׁהִזְמַנְתָּ לְךָ?
אָמַר לָהּ הֶרְשֶׁלֶה:
– אַתְּ אָמַרְתְּ לִי בְּמוֹ־פִּיךְ, שֶׁכָּל אוֹרֵחַ אוֹכֵל וּמְשַׁלֵּם
עֲבוּרָהּ בְּכַסְפּוֹ. וּבְכֵן, דְּעִי לָךְ, שֶׁאֲגוֹרָה זוֹ הִיא
כַּסְפִּי, וְכָל כַּסְפִּי.



"
