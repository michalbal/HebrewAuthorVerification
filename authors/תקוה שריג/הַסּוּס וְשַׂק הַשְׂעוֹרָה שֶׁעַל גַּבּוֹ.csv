,Title,Translator,Lang,Author,Text
0,הַסּוּס וְשַׂק הַשְׂעוֹרָה שֶׁעַל גַּבּוֹ,,,תקוה שריג,"



מַעֲשֶׂה בְּאוֹרֵחַ שֶׁבָּא לַעֲיָרָה קְטַנָּה
וְחִפֵּשׂ לוֹ בַּיִת, לְהִתְאָרֵחַ בּוֹ.
שָׁאַל אֶת בְּנֵי הַמָּקוֹם:

מִי כָּאן עָשִׂיר, שֶׁאוּכַל לְהִתְאַכְסֵן  אֶצְלוֹ?

אָמְרוּ לוֹ:

עֲשִׁיר הָעֲיָרָה שֶׁלָּנוּ, קַמְצָא שְׁמוֹ,

נַסֵּה, אֶפְשָׁר יְקַבֵּל אוֹתְךָ לְבֵיתוֹ…
בָּא לְבֵיתוֹ שֶׁל קַמְצָא
וּבִקֵּשׁ לְהִתְאָרֵחַ אֶצְלוֹ יָמִים אֲחָדִים.
אָמַר קַמְצָא לָאוֹרֵחַ:

הִכָּבֵד וְלֵךְ לְמָקוֹם אַחֵר,

כִּי אֵין לִי אֲפִלוּ תַּבְשִׁיל חַם בְּבֵיתִי
וְאֵין בְּיָדִי לְאָרֵחַ אוֹתְךָ אֶצְלִי.
אָמַר לוֹ הָאוֹרֵחַ:

רוֹאֶה אֲנִי שֶׁכְּשִׁמְךָ כֵּן אַתָּה

וְדוֹמֶה אַתָּה לְסוּס, שֶׁשַּׂק שְׂעוֹרָה עַל גַּבּוֹ וְהוּא מְלַחֵךְ עֵשֶׂב…




"
