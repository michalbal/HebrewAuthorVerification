,Title,Translator,Lang,Author,Text
0,הַר סִינַי,,,תקוה שריג,"




לְאַחַר שֶׁרָאִינוּ מֵתֵי מִדְבָּר הָאַחֲרוֹנִים בְּסִינַי,
שָׁב הָעַרְבִי וְשָׁאַל אוֹתִי:
– רַבִּי, רוֹצֶה אַתָּה עַכְשָׁו לִרְאוֹת הַר סִינַי
שֶׁעָלָיו נָתַן מׂשֶה אֶת הַתּוֹרָה לִבְנֵי־יִשְׂרָאֵל?
אָמַרְתִּי לוֹ:
– רוֹצֶה אֲנִי מְאׂד!
הֵבִיא אוֹתִי לְרַגְלֵי הַר אֶחָד
וְרָאִיתִי שֶׁמַּקִיפִים אוֹתוֹ עַקְרַבִּים לְבָנִים, גְּדוֹלִים כַּחֲמוֹרִים.
וְלׂא עָלָה מְעוֹלָם אָדָם עַל הַר סִינַי
וְלׂא עָלִינוּ אֲנַחְנוּ
וְלׁא יַעֲלֶה עָלָיו אָדָם לְעוֹלָם…








"
