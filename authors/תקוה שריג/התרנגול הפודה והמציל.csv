,Title,Translator,Lang,Author,Text
0,התרנגול הפודה והמציל,,,תקוה שריג,"
הַתַּרְנְגוֹל הַפּוֹדֶה וְהַמַּצִיל / תקוה שריג
© כל הזכויות שמורות. מותר לשימוש לקריאה, לימוד ומחקר בלבד, ואין לעשות ביצירה שימוש מסחרי.


פַּעַם אַחַת הָיָה רַבִּי עֲקִיבָא מְהַלֵּךְ בַּדֶּרֶךְ.


הִגִּיעַ לְעִיר אַחַת, בִּקֵּשׁ אַכְסַנְיָה לָלוּן בָּהּ,


וְלֹא נָתְנוּ לוֹ.


הָלַךְ וְלָן בַּשּׂדֶה.


הָיוּ עִמּוֹ תַּרְנְגוֹל, שֶׁיָּעִיר אוֹתוֹ עִם שַׁחַר,


נֵר לְהָאִיר לוֹ בַּחֲשֵׁכָה.


וַחֲמוֹר לִרְכֹּב עָלָיו.


בָּאָה רוּחַ וְכִבְּתָה אֶת הַנֵּר,


הִתְחִיל הַתַּרְנְגוֹל לְקַרְקֵר


וְרַבִּי עֲקִיבָא בְּבֶהָלָה הִתְעוֹרֵר.


הֵבִין שֶׁהוּא נָתוּן בְּסַכָּנָה


וְהִתְחַבֵּא בַּשִׂיחִים.


נִמְצָא שֶׁהִצִיל הַתַּרְנְגוֹל אֶת חַיֵּי בְּעָלָיו.


בָּא חָתוּל וְטָרַף אֶת הַתַּרְנְגוֹל,


בָּא אַרְיֵה וְטָרַף אֶת הַחֲמוֹר


נִשְׁאַר רַבִּי עֲקִיבָא לְבַדּוֹ בַּשּׂדֶה.


בְאוֹתוֹ לַיְלָה הִתְנַפְּלוּ חַיָּלִים רוֹמָאִים


וְלָקְחוּ אֶת כָּל תּוֹשָׁבֵי הָעִיר בַּשּׁבִי…

[בְּרָכוֹת ס]
"
