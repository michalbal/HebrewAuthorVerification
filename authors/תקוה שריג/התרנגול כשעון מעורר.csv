,Title,Translator,Lang,Author,Text
0,התרנגול כשעון מעורר,,,תקוה שריג,"
הַתַּרְנְגוֹל כְּשָׁעוֹן מְעוֹרֵר / תקוה שריג
© כל הזכויות שמורות. מותר לשימוש לקריאה, לימוד ומחקר בלבד, ואין לעשות ביצירה שימוש מסחרי.


הָיָה אָדָם מִתְעוֹרֵר לְקוֹל הַתַּרְנְגוֹל עִם שַׁחַר,


בְּטֶרֶם הֱיוֹת הַשּׁעוֹן בָּעוֹלָם וּבָאָרֶץ,


תּוֹהֶה וּמִתְפָּעֵל מִן הָעוֹף שֶׁנִּתְּנָה לוֹ חָכְמָה,


לְהַבְחִין בֵּין יוֹם וָלַיְלָה וְהָיָה אוֹמֵר בְּפָכְחוֹ אֶת עֵינָיו:


“בָּרוּךְ אֲשֶׁר נָתַן לַשּׂכְוִֹי בִּינָה, בָּרוּךְ חֲכַם הָרָזִים!”


מַעֲשֶׂה בְּמֶלֶךְ אֶחָד שֶׁחָשׁ בְּרֹאשׁוֹ מִקִּרְקוּרֵי הַתַּרְנְגוֹלוֹת.


גָּזַר גְּזֵרָה לְהַשְׁמִיד אֶת כָּל הַתַּרְנְגוֹלוֹת בִּמְדִינָתוֹ.


כַּעֲבֹר זְמַן-מָה עָמַד לָצֵאת לְהִלָּחֵם בְּאוֹיְבָיו.


בִּקֵּש לָקוּם עִם שַׁחַר וְלֹא נִמְצָא תַּרְנְגוֹל שֶׁיָּעִיר אוֹתוֹ!


עָלוּ הָאוֹיְבִים עַל אַרְצוֹ וְהִפְסִיד בַּמִּלְחָמָה.


[תַּלְמוּד יְרוּשַׁלְמִי, בְּרָכוֹת ט]
"
