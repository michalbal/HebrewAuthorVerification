,Title,Translator,Lang,Author,Text
0,כְּבָר קָטַל אוֹתָן חֵץ וְאֵין כֹּחָן גָּדוֹל מִשֶּׁל בּוּל-עֵץ,,,תקוה שריג,"
שְׁתֵּי נָשִׁים הָיוּ בָּאָרֶץ, לִפְנֵי שָׁנִים
רַבּוֹת,
לוֹבְשׁוֹת צוּרוֹת שֶׁל שֵׁדוֹת-בְּנוֹת-שֵׁדוֹת
יוֹצְאוֹת וְנִפְגָּשוֹת עַל אֵם-הַדֶּרֶךְ,
פְּנֵיהֶן מֻפְנוֹת זוֹ לְעֻמַּת זוֹ וְעוֹסְקוֹת בִכְשָׁפִים…
פָּחֲדוּ הַבְּרִיּוֹת לַעֲבֹר בְּאוֹתוֹ מָקוֹם.
יָשְׁבוּ חָשְׁבוּ וּמָצְאוּ מִין לַחַשׁ נַחַשׁ כְּנֶגְדָּן:
""אַגְרַת, אָזְלָת אוּסְיָה-בְּלוּסְיָה
כְּבָר אַתֶּן קְטוּלוֹת בְּחֵץ,
וְכֹחֲכֶן כְּכֹחַ בּוּל-עֵץ!""
הָיוּ הַבְּרִיּוֹת הַמְּהַלְּכוֹת בַּדְּרָכִים
מַשְׁמִיעִים כְּלַפֵּי הַשֵּׁדוֹת לַחַשׁ-נַחַשׁ זֶה
וְעוֹבְרוֹת בְּשָׁלוֹם אֶת פָּרָשַׁת-הַדְּרָכִים…



"
