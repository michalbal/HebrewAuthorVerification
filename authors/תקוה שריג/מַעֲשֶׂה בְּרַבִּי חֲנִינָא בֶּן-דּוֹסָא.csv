,Title,Translator,Lang,Author,Text
0,מַעֲשֶׂה בְּרַבִּי חֲנִינָא בֶּן-דּוֹסָא,,,תקוה שריג,"

מַעֲשֶׂה וְאָדָם אֶחָד עָבַר עַל-פְּנֵי חֲצֵרוֹ שֶׁל רַבִּי חֲנִינָא
וְרֶשֶׁת מְלֵאָה תַּרְנְגוֹלוֹת עַל כְּתֵפוֹ.
הִנִּיחַ אֶת הַתַּרְנְגוֹלוֹת בֶּחָצֵר וְהָלַךְ לוֹ לְדַרְכּוֹ.
שׁוֹטְטוּ לָהֶן הַתַּרְנְגוֹלוֹת בֶּחָצֵר וְהֵטִילוּ בָּהּ בֵּיצִים.
שָׁאֲלָה אֵשֶׁת רַבִּי חֲנִינָא אֶת בַּעֲלָהּ:
“מָה אֶעֱשֶׂה בְּבֵיצִים רַבּוֹת אֵלּוּ שֶׁמְּטִילוֹת הַתַּרְנְגוֹלוֹת?”
אָמַר לָהּ:
“אָסוּר לָנוּ לֶאֱכֹל מֵהֶן, שֶׁאֵינָן שֶׁלָּנוּ!”
נִתְרַבּוּ הַתַּרְנְגוֹלוֹת וְנִתְרַבּוּ הַבֵּיצִים וּמֵרְרוּ חַיֵּי הָאִשּׁה.
שָׁבָה וְאָמְרָה לְבַעְלָהּ, רַבִּי חֲנִינָא:
""מַה נַּעֲשֶׂה בַּתַּרְנְגוֹלוֹת שֶׁמְּצִיקוֹת לָנוּ
וְאֵין לָנוּ מֵהֶן תּוֹעֶלֶת?""
אָמַר לָהּ:
“אִשּׁה, מִכְרִי אוֹתָן וּקְנִי בִּמְחִירָן עִזִּים.”
יוֹם אֶחָד שָׁב בַּעַל-הַתַּרְנְגוֹלוֹת וְדָרַשׁ אוֹתָן.
שָׁאַל אוֹתוֹ רַבִּי חֲנִינָא:
“יֵשׁ לְךָ סִימָנִים?”
נָתַן לוֹ בַּעַל-הַתַּרְנְגוֹלוֹת סִימָנִים.
אָמַר לוֹ רַבִּי חֲנִינָא:
""רוֹאֶה אַתָּה עִזִּים אֵלּוּ? שֶׁלְּךָ הֵן,
שֶׁקָּנִינוּ אוֹתָן בִּמְחִיר תַּרְנְגוֹלוֹתֶיךָ!""
נָטַל הָאִישׁ אֶת עִזָּיו וְהָלַךְ לְדַרְכּוֹ.


[תַּעֲנִית כה]
"
