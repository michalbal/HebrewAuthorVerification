,Title,Translator,Lang,Author,Text
0,עורבים חורגים,,,תקוה שריג,"
עוֹרְבִים חוֹרְגִים / תקוה שריג
© כל הזכויות שמורות. מותר לשימוש לקריאה, לימוד ומחקר בלבד, ואין לעשות ביצירה שימוש מסחרי.


אֶפְרוֹחֵי עוֹרְבִים בּוֹקְעִים מִבֵּיצָתָם, אֲפַרְפָּרִים,


כְּלָל וּכְלָל לֹא שְׁחוֹרִים


נְבוֹכִים הַהוֹרִים לְמַרְאָם הַמּוּזָר


וּמִשְׁתַּמְּטִים מֵחוֹבָתָם לְהָבִיא מָזוֹן


לְתוֹךְ מַקּוֹרֵיהֶם הַפְּעוּרִים.


רַק לְיָמִים, כְּשֶׁהֵם גְּדֵלִים,


נוֹשְׁרוֹת מֵהֶם נוֹצוֹת-אֶפְרוֹחוּת שֶׁלָּהֶם


וְהֵם מַצְמִיחִים עוֹרְבָנִיּוֹת שְׁחוֹרוֹת.


אוֹ-אָז מַכִּירִים בָּהֶם הוֹרֵיהֶם כִּפְרִי-בִּטְנָם


וְאוֹהֲבִים אוֹתָם אַהֲבָה עוֹרְבָנִית חַמָּה.


[כְּתֻבּוֹת מט]
"
