,Title,Translator,Lang,Author,Text
0,פּוֹלִים וַעֲדָשִׁים,,,תקוה שריג,"




אִשְׁתּוֹ שֶׁל רַב הָיְתָה מְהַפֶּכֶת אֶת בַּקָּשָׁתוֹ שֶׁל בַּעְלָהּ יוֹם יוֹם:
בִּקֵּשׁ אוֹתָהּ לְבַשֵּׁל לוֹ עֲדָשִׁים, בִּשְּׁלָה לוֹ פּוֹלִים,
בִּקֵּשׁ אוֹתָהּ לְבַשֵּׁל לוֹ פּוֹלִים, בִּשְּׁלָה לוֹ עֲדָשִׁים…
כְּשֶגָּדַל בְּנוֹ, חִיָּא, הָיָה מְהַפֵּךְ לָהּ בַּקָּשָׁתוֹ:
בִּקֵּשׁ הָאָב פּוֹלִים, אָמַר הַבֵּן לְאִמּוֹ, שֶׁבִּקֵּשׁ הָאָב עֲדָשִׁים;
בִּקֵּשׁ הָאָב עֲדָשִׁים, אָמַר הַבֵּן לְאִמּוֹ, שֶׁבִּקֵּשׁ הָאָב פּוֹלִים.
וְכָךְ הָיְתָה מְבַשֶּׁלֶת לוֹ מַה שֶּׁבִּקֵּשׁ, בְּלֹא יְדִיעָתָהּ וּבְנִגּוּד לִרְצוֹנָהּ.
יוֹם אֶחָד, אָמַר רַב לִבְנוֹ חִיָּא:
– נִשְׁתַּפְּרָה אִמְּךָ, בְּנִי, שֶׁהִיא עוֹשָׂה אֶת רְצוֹנִי!
סִפֵּר לוֹ חִיָּא שֶׁהִפֵּךְ אֶת בַּקָּשָׁתוֹ…
צָחַק רַב עַל תּוּשִׁיַּת בְּנוֹ וְאָמַר לוֹ:
– וּבְכָל זֹאת, אַל תַּעֲשֶׂה זֹאת שֵׁנִית, פֶּן תְּלַמֵּד אֶת לְשׁוֹנְךָ דַּבֵּר שֶׁקֶר…








"
