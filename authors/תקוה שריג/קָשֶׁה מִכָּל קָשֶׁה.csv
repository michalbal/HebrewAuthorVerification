,Title,Translator,Lang,Author,Text
0,קָשֶׁה מִכָּל קָשֶׁה,,,תקוה שריג,"







עֲשָׂרָה דְּבָרִים קָשִׁים נִבְרְאוּ בָּעוֹלָם,
לְתִשְׁעָה מֵהֶם יֵשׁ קָשִׁים מֵהֶם:
הַר קָשֶׁה – בַּרְזֶל חוֹתְכוֹ;
בַּרְזֶל קָשֶׁה – הָאֵשׁ מַתִּיכָה אוֹתוֹ;
אֵשׁ קָשָׁה – הַמַּיִם מְכַבִּים אוֹתָהּ;
מַיִם קָשִׁים – הַחֹם מְאַדֶּה אוֹתָם
וְהַרוּחַ מַסִּיעָה אֶת הָעֲנָנִים;
רוּחַ קָשָׁה – גּוּף הָאָדָם סוֹבֵל אוֹתָהּ;
גוּף קָשֶׁה – הַפַּחַד שׁוֹבְרוֹ;
הַפַּחַד קָשֶׁה – יַיִן מְפִיגוֹ
יַיִן קָשֶׁה – שֵׁנָה מְפַכַּחַת אוֹתוֹ;
רַק הַמָּוֶת קָשֶׁה מִכֻּלָּם,
וְאֵין קָשֶׁה מִמֶּנוּ.








"
