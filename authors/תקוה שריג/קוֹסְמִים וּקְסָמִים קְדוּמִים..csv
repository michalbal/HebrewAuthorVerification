,Title,Translator,Lang,Author,Text
0,קוֹסְמִים וּקְסָמִים קְדוּמִים.,,,תקוה שריג,"




סִפֵּר רַבִּי יַנַּאי לַחֲבֵרָיו:
–פַּעַם אַחַת הָיִיתי מְטַיֵל בַּשּׁוּק שֶׁל צִפּוֹרִי
וְרָאִיתִי אָדָם אֶחָד זוֹרֵק אֶבֶן לְמַעְלָה
וְיָרְדָה הָאֶבֶן וְנֶעֶשְׂתָה עֵגֶל…
סִפֵּר רַב אָשֵׁי:
– וַאֲנִי רָאִיתִי אָדָם שֶׁהָיָה מוֹצִיא גְלִיל מֶשִׁי מִנְּחִירָיו…
סִפּר רַב:
– וַאֲנִי רָאִיתִי עַרְבִי שֶׁחָתַךְ אֶת גְּמַלּוֹ בַּחֶרֶב,
אַחַר־כָּך תּוֹפֵף עַל תּׂף וְחַי הַגָּמָל וְקָם עַל רַגְלָיו…
סִפֵּר זְעִירִי:
– פַּעַם הִזְדַּמַּנְתִּי לְאַלֶכְּסַנְדְרִיָּה שֶׁבְּמִצְרַיִם.
קָנִיתִי חֲמוֹר וְהוֹלַכְתִּי אוֹתוֹ לְדַרְכִּי.
כְּשֶׁעָבַרְתִּי עַל פְּנֵי נַחַל, הֶעֱמַדְתִּי חֲמוֹרִי לִשְׁתּוֹת מַיִם.
מִיָּד הָפַךְ הַחֲמוֹר לְקוֹרָה שֶׁל גֶּשֶׁר…

* * * * *

אֻמַר לָהֶם רַבִּי חִיָּא:
– כָּל שֶׁרְאִיתֶם – אֲחִיזַת עֵינַיִם הִיא!
אֲפִילּוּ יִתְכַּנְּסוּ כָּל הַבְּרִיּוֹת שֶׁבָּעוֹלָם וְיִרְצוּ לִבְרׂא בְּרִיאָה חֲדָשָׁה,
לׂא יוּכְלוּ לִבְרׂא אַף יַתּוּשׁ אֶחָד!
שָׁאֲלוּ אוֹתוֹ:
– וְאִם נִפְגּׂשׁ מְכַשְּׁפוֹת בְּדַרְכֵּנוּ, מַה נַּעֲשֶׂה?
אָמַר לָהֶם:
– מִי שֶׁפּוֹגֵשׁ נָשִׁים מְכַשְּׁפוֹת, יׂאמַר כָּךְ:
""צוֹאָה רוֹתַחַת בְּסַל נָקוּב לְפִיכֶן,
יְהִי רָצוֹן שֶׁתָּבוֹא קָרַחַת בְּשַׂעֲרוֹתֵיכֶן,
וְתִשָּׂא הָרוּחַ אֶת עֲפַרְכֶן,
וְיַפְרִיחַ מוֹר הַכַּרְכּׂם שֶׁבִּידֵיכֶן,
נָשִׁים כַּשְׁפָנִיּוֹת שֶׁכְּמוֹתְכֶן!""
וְיִהְיוּ הַמְכַשְּׁפוֹת כְּלׂא הָיוּ.




"
