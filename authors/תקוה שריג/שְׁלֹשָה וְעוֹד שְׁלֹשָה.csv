,Title,Translator,Lang,Author,Text
0,שְׁלֹשָה וְעוֹד שְׁלֹשָה,,,תקוה שריג,"







שְׁלֹשָה אֵבָרִים בִּרְשׁוּתוֹ שֶׁל אָדָם:
הַפֶּה, הַיָּדַיִם וְהָרַגְלַיִם שֶׁהֵם בִּרְשׁוּתוֹ;
הַפֶּה, רוֹצֶה מְדַבֵּר, אוֹכֵל וְשׁוֹתֶה,
אֵינוֹ רוֹצֶה, אֵינוֹ עוֹשֶׂה כֵּן.
הַיָּדַיִם, רוֹצֶה – עוֹשֶׂה בָּהֶן מַה שֶּׁעוֹשֶׂה,
אֵינוֹ רוֹצֶה – אֵינוֹ עוֹשֶׂה בָּהֶן דָּבָר.
הָרַגְלַיִם, רוֹצֶה – עוֹמֵד אוֹ הוֹלֵךְ,
אֵינוֹ רוֹצֶה – אֵינוֹ עוֹמֵד וְאֵינוֹ הוֹלֵךְ;
שְׁלֹשָה אֵבָרִים שֶׁאֵינָם בִּרְשׁוּתוֹ:
הָאַף, הָאָזְנַיִם וְהָעֵינַיִם.
הָאַף, רוֹצֶה אָדָם, אוֹ אֵינוֹ רוֹצֶה, מֵרִיחַ;
הָאָזְנַיִם – רוֹצֶה אָדָם, אוֹ אֵינוֹ רוֹצֶה, שׁוֹמֵעַ;
הָעֵינַיִם – רוֹצֶה אָדָם, אוֹ אֵינוֹ רוֹצֶה, רוֹאֶה.








"
