,Title,Translator,Lang,Author,Text
0,תְּמוּנָה מוֹדֶרְנִית,,,תקוה שריג,"



יוֹם אֶחָד עָסַק הֶרְשֶׁלֶה בִּמְכִירַת תְּמוּנוֹת. תָּלָה עַל הַקִּיר
גִּלְיוֹן נְיָר חָלָק, רֵיק מְכָּל צִיּוּר. נִכְנַס קוֹנֶה וּבִקֵּשׁ
לִקְנוֹת תְּמוּנָה.
– וְאֵיזוֹ תְּמוּנָה אַתָּה רוֹצֶה? – שָׁאַל אוֹתוֹ הֶרְשֶׁלֶה.
אָמַר לוֹ הַקּוֹנֶה: – תְּמוּנָה מוֹדֶרְנִית!
אָמַר לוֹ הֶרְשֶׁלֶה: – מְצֻיָּן, הִנֵּה יֵשׁ לִי תְּמוּנָה מוֹדֶרְנִית
שֶׁבְּמוֹדֶרְנִית, שִׂיא הָאָפְנָה הָאַחֲרוֹנָה. הִנֵּה הִיא לְפָנֶיךָ!
הִתְבּוֹנֵן הַקּוֹנֶה בְּגִלְיוֹן הַנְּיָר הֶחָלָק, הָרֵיק מִכָּל
צִיּוּר, וְשָׁאַל בִּתְמִיהָה:
– וַהֲלֹא זוֹ אֵינָהּ תְּמוּנָה כְּלָל?!
אָמַר לוֹ הֶרְשֶׁלֶה: – מָה אַתָּה סָח? הֲלֹא זוֹהִי תְּמוּנַת קְרִיעַת
יַם־סוּף!
וְהֵיכָן הַמִּצְרִים? – שָׁאַל הַקּוֹנֶה הַנִּדְהָם.
– מִצַּד מַעֲרָב! – הֵשִׁיב לוֹ הֶרְשֶׁלֶה.
– וּבְנֵי יִשְׂרָאֵל, אֵיפֹה הֵם?
– מִצַּד מִזְרָח, כַּמּוּבָן, שֶׁהֲלֹא בָּרְחוּ מִפְּנֵי הַמִּצְרִים
מִמַּעֲרָב!
– וְהֵיכָן יַם־סוּף? – הִתְעַקֵּשׁ הַקּוֹנֶה.
– יַם־סוּף? אֵיךְ לֹא תֵּבוֹשׁ ר' יְהוּדִי וְכִי לֹא שָׁמַעְתָּ אֶת
הַהַגָּדָה שֶׁל פֶּסַח?
אֵינְךָ יוֹדֵעַ שֶׁיַּם־סוּף נִקְרַע וְאֵינֶנּוּ?
בּוֹשׁ הַקּוֹנֶה וְנִכְלַם, שִׁלֵּם עֶשְׂרִים מַטְבְּעוֹת וְהָלַךְ
לְבֵיתוֹ שָׂמֵחַ בַּתְּמוּנָה הַמּוֹדֶרְנִית שֶׁקָּנָה.






"
