,Title,Translator,Lang,Author,Text
0,תְּשׁוּבוֹת קוֹלְעוֹת,,,תקוה שריג,"




פַּעַם אַחַת, שָאֲלוּ חַכְמֵי אַתּוּנָה אֶת רַבִּי יְהוֹשֻעַ בֶּן־חֲנַנְיָה:
– רַבִּי יְהוֹשֻעַ, הֵיכָן אֶמְצַע הָעוֹלָם?
זָקַף רַבִּי יְהוֹשֻעַ אֶת אֶצְבָּעוֹ כְּלַפֵּי מַעְלָה וְאָמַר:
– כָּאן!
שָׁאֲלוּ:
– וּמִי אָמַר עוֹד מִלְּבַדְּךָ שֶׁׂזֶּהוּ אֶמְצַע הָעוֹלָם?
אָמַר לָהֶם:
– קְחוּ חֲבָלִים וּמִדְדוּ…

* * * * *

אָמְרוּ לוֹ:
– רַבִּי יְהוֹשֻׁעַ, יֵשׁ לָנוּ בְּאֵר בַּמִּדְבָּר,



הַעֲלֵה לָנוּ אוֹתָהּ לְכָאן!
אָמַר לָהֶם:
– חַכְמֵי אַתּוּנָה! אִם תִּשְׁזְרוּ לִי חֲבַלִים מִקֶּמַח,
אָבִיא לָכֶם הַבְּאֵר מִן הַמִּדְבָּר לְלֵב אַתּוּנָה…

* * * * *

אָמְרוּ לוֹ עוֹד:
– רַבִּי יְהוֹשֻעַ, רֵחַיִם שְׁבוּרִים יֵשׁ לָנוּ,
תְּפׂר אוֹתָן לְמַעֲנֵנוּ וְנִטְחַן בָּהֶן קֶמַח!
אָמַר לָהֶם: – הוֹצִיאוּ לִי חוּט מִן הָרֵחַיִם
וְאֶתְפּׂר הָרֵחַיִם וְתִטְחֲנוּ בָּהֶן קֶמַח כְּאַוַּת נַפְשְׁכֶם…

* * * * *

שָׁבוּ וְשָאֲלוּ חַכְמֵי אַתּוּנָה אֶת רַבִּי יְהוֹשֻעַ:
– עֲרוּגָה שֶל סַכִּינִים יֵש לָנוּ, בַּמֶּה נִקְצׂר אוֹתָן?
אָמַר לָהֶם:
– בְּקֶרֶן שֶל חֲמוֹר!
אָמְרוּ לוֹ:
– וְכִי יֵשׁ קֶרֶן לַחֲמוֹר?
אָמַר לָהֶם:
– וְכִי יֵשׁ עֲרוּגָה הַמַּצְמַחַת סַכִּינִים?

* * * * *

הֵבִיאוּ חַכְמֵי אַתּוּנָה לִפְנֵי רַבִּי יְהוֹשֻׁעַ שְׁתֵּי בֵּיצִים וְשָׁאֲלוּ אוֹתוֹ:
– אֵיזוֹ בֵּיצָה הִמְלִיטָה תָּרְנְגׂלֶת לְבָנָה וְאֵיזוֹ שְׁחוֹרָה?
הֵבִיא לִפְנֵיהֶם שְׁתֵּי כּכְּרוֹת גְּבִינָה וְאָמַר לָהֶם:
– אִם תַּגִּידוּ לִי אַתֶּם,
אֵיזוֹ כּכַּר גְּבִינָה עֲשׂוּיָה מֵחֲלֵב עֵז לְבָנָה וְאֵיזוֹ מֵחֲלֵב עֵז שְׁחוֹרָה,
אַגִּיד אֲנִי לָכֶם, אִיזוֹ בֵּיצָה שֶׁל תַּרְנְגׂלֶת לְבָנָה וְאֵיזוֹ שֶׁל שְׁחוֹרָה.
רָאוּ חַכְמֵי אַתּוּנָה, שֶׁנִצַּח אוֹתָם רַבִּי יְהוֹשֻׁעַ וְנִשְׁתַּתְּקוּ…





"
