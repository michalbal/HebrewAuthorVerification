,Title,Translator,Lang,Author,Text
0,תַּבְלִין וּשְׁמוֹ שַׁבָּת,,,תקוה שריג,"




יוֹם אֶחָד, בִּקֵּר אַנְטוֹנִינוֹס, קֵיסַר רוֹמָא,
בְּבֵיתוֹ שֶׁל רַבִּי אֶלְעָזָר בֶּן־יוֹסִי, וְאוֹתוֹ יוֹם, שַׁבָּת הָיָה.
הִגִּישׁ רַבִּי אֶלְעָזָר לִפְנֵי הַקֵּיסָר תַּבְשִׁילִים צוֹנְנִים
וְטָעֲמוּ מְאֹד לְחֵךְ הַקֵּיסָר וְהוּא שִׁבַּח אוֹתָם בְּאָזְנֵי רַבִּי אֶלְעָזָר.
כַּעֲבֹר זְמַן, שָׁב וּבִקֵּר בְּבֵיתוֹ שֶׁל רַבִּי אֶלְעָזָר,
כִּי חָמַד לָשׁוּב וְלֶאֱכֹל מֵאוֹתָם מַטְעַמִּים.
אוֹתוֹ יוֹם, יוֹם־חֹל הָיָה, אֶחָד מִימוֹת הַשָּׁבוּעַ.
הִגִּישׁ לוֹ רַבִּי אֶלְעָזָר, לַקֵּיסָר, תַּבְשִׁילִים חַמִּים.
אָכַל הַקֵּיסָר מִן הַמַּטְעַמִּים וְאָמַר לוֹ לְרַבִּי אֶלְעָזָר:
– מַטְעַמִּים שֶׁהִגַּשְׁתָּ לְפָנַי בְּבִקּוּרִי הַקּוֹדֵם,
טָעֲמוּ לְחִכִּי יוֹתֵר מִמַּטְעַמִּים שֶׁהִגַּשְׁתָּ לְפָנַי הַיּוֹם!
אָמַר לוֹ רַבִּי אֶלְעָזָר:
– אֵין פֶּלֶא בַּדָּבָר, אֲדוֹנִי הַקֵּיסָר,
בַּתַּבְשִׁילִים שֶׁל הַיּוֹם, תַּבְלִין אֶחָד חָסֵר, שַׁבָּת שְׁמוֹ…








"
