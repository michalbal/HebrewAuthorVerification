,Title,Translator,Lang,Author,Text
0,סִפּוּר הַמֶּלֶךְ הַיָּשָׁר אַנוּשַׁרְוָאן,יוסף יואל ריבלין,מערבית,יוסף יואל ריבלין,"
1




סִפְּרוּ שֶׁהַמֶּלֶךְ אַנוּשַׁרְוָאן הַיָּשָׁר הֶעֱמִיד
פַּעַם פָּנִים כְּאִלּוּ הוּא חוֹלֶה, וְשָׁלַח אֶת נֶאֱמָנָיו וְאֶת
סוֹכְנָיו וְצִוָּה עֲלֵיהֶם שֶׁיְשׁוֹטְטוּ בְּכָל גְּלִילוֹת מַלְכוּתוֹ
וְכַנְפוֹת אֶרֶץ שִׁלְטוֹנוֹ וִיחַפְּשׂוּ לוֹ לְבֵנָה עַתִּיקָה מִכְּפָר
חָרֵב לְהִתְרַפֵּא בָּהּ. וְאָמַר לָהֶם שֶׁהָרוֹפְאִים רָשְׁמוּ לוֹ
תְרוּפָה זוֹ. שׁוֹטְטוּ בִגְלִילוֹת מַמְלַכְתּוֹ וּבְכָל קַצְוֵי
שִׁלְטוֹנוֹ2, וְחָזְרוּ אֵלָיו וְאָמְרוּ:
“לֹא מָצָאנוּ בְכָל הַמַּמְלָכָה מָקוֹם חָרֵב וְלֹא לְבוֹנָה עַתִּיקָה”.
שָׂמַח אַנוּשַׁרְוָאן בְּכָךְ וְהוֹדָה לֵאלֹהִים וְאָמַר: “אָכֵן
מְבַקֵּשׁ הָיִיתִי לִבְחֹן אֶת אֶרֶץ מֶמְשַׁלְתִּי וּלְהִוָּדַע בִּדְבַר
מַמְלַכְתִּי לָדַעַת, אִם נִשְׁאַר בָּהּ מָקוֹם חָרֵב, שֶׁאֶבְנֶה
אוֹתוֹ, וּמֵאַחֲרֵי שֶׁלֹא נִשְׁאַר בָּהּ מָקוֹם שֶׁאֵינוֹ בָנוּי, הֲרֵי
הָשְׁלְמוּ עִנְיְנֵי הַמַּמְלָכָה, וְהַמַּצָּב בָּהּ
כְּתִקּוּנוֹ3, וְהִגִּיעַ הַבִּנְיָן לְמַדְרֵגַת שְׁלֵמוּתוֹ”.


הִרְגִּישָׁה שַׁהַרָזָאד בַּשַּׁחַר שֶׁעָלָה, וְשָׁתְקָה
מִן הַשִּׂיחָה שֶׁנִּתְּנָה לָהּ רְשׁוּת לָהּ. וּכְשֶׁהִגִּיעַ
הַלַּיְלָה הָאַרְבַּע מֵאוֹת וְשִׁשִּׁים וַחֲמִשָּׁה, אָמְרָה:
שָׁמַעְתִּי, הַמֶּלֶךְ הַמְאֻשָּׁר, שֶׁבְּשָׁעָה שֶׁחָזְרוּ גְדוֹלֵי
הַמַּלְכוּת אֶל הַמֶּלֶךְ וְאָמְרוּ לוֹ: “לֹא מָצָאנוּ בְכָל
הַמַּמְלָכָה מָקוֹם חָרֵב”, הוֹדָה לֵאלֹהִים וְאָמַר: “מֵעַתָּה
נִשְׁלְמוּ עִנְיְנֵי הַמַּמְלָכָה, וְהַמַּצָּב כְּתִקּוּנוֹ בָהּ,
וְהִגִּיעַ הַבִּנְיָן לְמַדְרֵגַת שְׁלֵמוּתוֹ”.


דַּע אֵפוֹא, הַמֶּלֶךְ שֶׁאֵלֶּה הַמְּלָכִים
הַקַּדְמוֹנִים לֹא הָיְתָה דַאֲגָתָם לִבְנוֹת אֶרֶץ מֶמְשַׁלְתָּם
וּשְׁקִידָתָם עַל כָּךְ, אֶלָּא מִשּׁוּם שֶׁיָּדְעוּ, שֶׁכָּל מַה
שֶּׁאֶרֶץ שִׁלְטוֹנָם בְּנוּיָה יוֹתֵר, יִהְיֶה בָהּ הַרְבֵּה יוֹתֵר מַה
שֶׁבְּנֵי אָדָם נִכְסָפִים אֵלָיו, מִשּׁוּם שֶׁהֵם הָיוּ יוֹדְעִים,
שֶׁאֱמֶת הִיא וְאֵין תְּפוּנָה בָזֶה שֶׁאָמְרוּ הַמְלֻמָּדִים
וְהִבִּיעוּ הַחֲכָמִים בְאָמְרָם: “הַדָּת תְּלוּיָה בַמֶּלֶךְ
וְהַמַּלְכוּת בַּצָּבָא וְהַצָּבָא בְמָמוֹן וְהַמָּמוֹן בְּיִשּׁוּבָהּ
שֶׁל הַמְּדִינָה וְיִשּׁוּבָהּ שֶׁל הַמְּדִינָה בְּצֶדֶק שֶׁנּוֹהֲגִים
בָּהּ עִם בְּנֵי־אָדָם”. וּמִשּׁוּם כָּךְ לֹא הָיְתָה דַעְתָּם
מַסְכֶּמֶת עִם אָדָם עַל מִנְהַג הֶעָרִיצוּת וְהָעשֶׁק, וְלֹא הָיְתָה
רוּחָם נוֹחָה שֶׁמְּשָׁרְתֵיהֶם יְקַפְּחוּ אֶת מִי שֶׁהוּא, מִתּוֹךְ
הַכָּרָה שֶׁהִכִּירוּ שֶׁהַנְּתִינִים לֹא יוּכְלוּ עֲמֹד בָּעֲרִיצוּת,
וְשֶׁהַמְּקוֹמוֹת יֶחֶרְבוּ, כְּשֶׁיִּשְׁתַּלְּטוּ עֲלֵיהֶם עוֹשְׁקִים
וְיָפוּצוּ תוֹשָׁבֵיהֶם מֵעֲלֵיהֶם וְיִבְרְחוּ אֶל מֶמְשְׁלוֹת זוּלָתָם,
וְתָחוּל מִגְרַעַת בַּמַּלְכוּת וְתִמְעַט בָּאָרֶץ הַהַכְנָסָה,
וְיִהְיוּ הָאוֹצְרוֹת רֵיקִים, וְיִתְעַכְּרוּ חַיֵּי הַתּוֹשָׁבִים,
מִשּׁוּם שֶׁאֵינָם סוֹבְלִים עָרִיץ. וְלֹא יִפְסְקוּ מִלְּקַלֵּל אוֹתָם
בְּלִי חֲדָל, וְלֹא יִמְצָא הַמֶּלֶךְ עֹנֶג בְּמַמְלַכְתּוֹ, וְתָחֹלְנָה
עָלָיו עַד מְהֵרָה קִלְלוֹת אָבְדָּנוֹ.



וּמִמַּה שֶׁיְסֻפָּר






מלך הססאנים כוזרו אנושרואק (578־531 אסה""נ) היה  מגן ומחסה למדעים.  ↩


במקור המודפס: “שִׁלְטנוֹנוֹ”. צ“ל: ”  שִׁלְטוֹנוֹ“. הערת פב”י.  ↩


במקור המודפס: “כְּתִקּוּנוּ”. צ“ל: ”  כְּתִקּוּנוֹ“. הערת פב”י.  ↩



"
